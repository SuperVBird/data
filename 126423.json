{"id":126423,"link":"https://chinadigitaltimes.net/chinese/2010/11/东海诗联近作一束/","date":"2010-11-27T23:56:44Z","modified":"2010-11-27T23:56:44Z","title":"东海诗联近作一束","content":"<p><p><span>东海诗联近作一束<span lang=\"EN-US\"></p>\n<p></span></span></p>\n<p><span lang=\"EN-US\"> </span></p>\n<p><span>奉题《汤恩佳博士尊孔事迹思想集粹》</span></p>\n<p><span>一生忧道力求仁，长夜荆丛振铎行。</span></p>\n<p><span>腹满诗书贫富乐，心同孔孟死生轻。</span></p>\n<p><span>香江早发光明藏，东海长屯义理兵。</span></p>\n<p><span>力挽狂澜吾辈事，风龙云虎拜儒盟。</span></p>\n<p><span lang=\"EN-US\">2010-9-5东海儒者余樟法</span></p>\n<p><span lang=\"EN-US\"> </span></p>\n<p><span>写怀</span></p>\n<p><span>自笑当年太鸷横，使酒恃才耽斗争。</span></p>\n<p><span>若非孔孟能降我，放荡轻狂误一生。</span></p>\n<p><span lang=\"EN-US\"> </span></p>\n<p><span>休嘲东海太天真，左抗强胡右抗神。</span></p>\n<p><span>天下滔滔皆是也，区区岂敢惜一身！</span></p>\n<p><span lang=\"EN-US\">2010-9-8东海儒者余樟法</span></p>\n<p><span lang=\"EN-US\"> </span></p>\n<p><span>示友人</span></p>\n<p><span>一挥铁笔气如虹，谬论歪言誓扫空。</span></p>\n<p><span>欲就弘儒大事业，姑为反鲁急先锋。</span></p>\n<p><span lang=\"EN-US\"> </span></p>\n<p><span>独抗滔天浊浪狂，脊梁似铁首高昂。</span></p>\n<p><span>直寻枉尺犹堪耻，岂有大贤甘作伥！</span></p>\n<p><span>有网友认为东海批判鲁迅是“抗不住为虎作伥的强烈欲望”（跟帖于东海《鲁迅批判》一文）乃以此诗答之。</span></p>\n<p><span lang=\"EN-US\"> </span></p>\n<p><span>重任千秋我自肩，孤来独往一年年。</span></p>\n<p><span>人虽千万亦何有，世不能知自有天。</span></p>\n<p><span lang=\"EN-US\"> </span></p>\n<p><span>呼牛呼马又何嫌，文贼文豪任意钤。</span></p>\n<p><span>自有良知天爵在，狼窝虎穴倍尊严。</span></p>\n<p><span lang=\"EN-US\">2010-9-9东海儒者余樟法</span></p>\n<p><span lang=\"EN-US\"> </span></p>\n<p><span>有感致齐鲁君七绝三首</span></p>\n<p><span>半世风霜不见春，畏于匡地苦于秦。</span></p>\n<p><span>苍天著意穷吾遇，为炼金刚不坏身。</span></p>\n<p><span lang=\"EN-US\"> </span></p>\n<p><span>不见文王亦自兴，百年风雪灿孤灯。</span></p>\n<p><span>扬眉一吼千钧重，觌体何人敢直承。</span></p>\n<p><span lang=\"EN-US\"> </span></p>\n<p><span>一杖飘然独往来，十年湖海走风雷。</span></p>\n<p><span>心沉脸黑双重铁，忽向孙郎特特开。</span></p>\n<p><span lang=\"EN-US\">2010-9-22东海儒者余樟法</span></p>\n<p><span lang=\"EN-US\"> </span></p>\n<p><span>贺诗</span></p>\n<p><span>谁能顶硬上，义举自由旗。</span></p>\n<p><span>莫叹尧无日，须知水有皮。</span></p>\n<p><span>南冠招月桂，故国伏春机。</span></p>\n<p><span>努力加餐饭，风云自有时。</span></p>\n<p><span lang=\"EN-US\">2010-10-8夜东海儒者余樟法于南宁</span></p>\n<p><span lang=\"EN-US\"> </span></p>\n<p><span>赠儒生格筠</span></p>\n<p><span>吾家才女出，一洗众芳空。</span></p>\n<p><span>慧眼溜溜黑，灵心杲杲红。</span></p>\n<p><span>耽诗开宿慧，格物养真功。</span></p>\n<p><span>更有可人处，良知一点通。</span></p>\n<p><span lang=\"EN-US\">2010-11-8东海儒者余樟法</span></p>\n<p><span lang=\"EN-US\"> </span></p>\n<p><span>集《离骚》句赠杜继英先生</span></p>\n<p><span>折琼枝以继佩，</span></p>\n<p><span>餐秋菊之落英。</span></p>\n<p><span lang=\"EN-US\">2010-11-8东海儒者余樟法</span></p>\n<p><span lang=\"EN-US\"> </span></p>\n<p><span>题赠齐兄</span></p>\n<p><span>郭有梅香山有宝，</span></p>\n<p><span>人通老子货通关。</span></p>\n<p><span lang=\"EN-US\">2010-11-8东海儒者余樟法</span></p>\n<p><span lang=\"EN-US\"> </span></p>\n<p><span>题勉三门峡市外国语高级中学</span></p>\n<p><span>谋道须凭心眼亮，</span></p>\n<p><span>飞天先养羽毛丰。</span></p>\n<p><span lang=\"EN-US\">2010-11-8东海儒者余樟法</span></p>\n<p><span lang=\"EN-US\"> </span></p>\n<p><span>嵌名联与儒友黄君共勉</span></p>\n<p><span>斯文奄奄馨犹烈，</span></p>\n<p><span>天下滔滔某在斯。</span></p>\n<p><span lang=\"EN-US\"> </span></p>\n<p><span>斯人不死，斯文不丧，</span></p>\n<p><span>尔酒既清，尔淆既馨。</span></p>\n<p><span>尔酒既清，尔淆既馨，借《诗<span lang=\"EN-US\">-大雅-凫鷖》句</span></span></p>\n<p><span lang=\"EN-US\">2010-11-15东海儒者余樟法</span></p>\n<p><span lang=\"EN-US\"> </span></p>\n<p><span>为孝园题联</span></p>\n<p><span>郑君良标，广西博白人氏，好文学、能诗词，关心时世，有孝义名，经商有成，乃投巨资建孝园，其志可敬，其德可佩，其行可范，应邀特题楹联四副以嘉之。</span></p>\n<p><span lang=\"EN-US\"> </span></p>\n<p><span>一：</span></p>\n<p><span>德泽绵长慈教肃，</span></p>\n<p><span>云山缅邈孝思深。</span></p>\n<p><span lang=\"EN-US\"> </span></p>\n<p><span>二（嵌名联）</span></p>\n<p><span>盛德高标矫末俗，</span></p>\n<p><span>锦山绣岭富良材。</span></p>\n<p><span lang=\"EN-US\"> </span></p>\n<p><span>三（集儒典句）</span></p>\n<p><span>信近义，俭近仁，恭近礼， </span></p>\n<p><span>德之本，礼之始，天之经。</span></p>\n<p><span><br />\n注：《孝经》：夫孝，德之本也。又，天之经也，民之行也。</span></p>\n<p><span><br />\n《国语<span lang=\"EN-US\">-周语》：孝，文之本也。</span></span></p>\n<p><span><br />\n《左传<span lang=\"EN-US\">-文公二年》：孝，礼之始也。</span></span></p>\n<p><span><br />\n《论语》：信近於义，言可复也；恭近於礼，远耻辱也；因不失其亲，亦可宗也。</span></p>\n<p><span><br />\n《礼记》：子曰：恭近礼，俭近仁，信近情。敬让以行此，虽有过，不其甚矣。</span></p>\n<p><span lang=\"EN-US\"> </span></p>\n<p><span>四</span></p>\n<p><span>翠竹苍松荫后裔，</span></p>\n<p><span>游丝细草动春晖。</span></p>\n<p><span><br />\n注：下句借南北朝陈贺循【赋得庭中有奇树诗】句。</span></p>\n<p><span>东海儒者余樟法<span lang=\"EN-US\">2010-11-22</span></span></p>\n<div>\n<p><a href=\"http://move.blog.sina.com.cn/msnmove/index.php\">MSN空间完美搬家到新浪博客!</a></p>\n</div>\n","author":176,"categories":[1],"tags":[]}