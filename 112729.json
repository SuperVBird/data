{"id":112729,"link":"https://chinadigitaltimes.net/chinese/2010/10/劉曉波獲獎解讀：挪威怕了溫總/","date":"2010-10-12T16:07:20Z","modified":"2010-10-12T16:32:51Z","title":"劉曉波獲獎解讀：挪威怕了溫總","content":"<p><p align=\"right\">葉一知</p>\n<p>繼奧運、世博等榮譽後，強國再下一城，勇奪本年諾貝爾獎，雖然是和平獎，與其他科學獎文學獎還未結緣，但咁係一個很好的象徵，因為只有本屆和平獎得主爭取的東西成功落實，才有可能獲得其他諾獎，特別是文學獎。</p>\n<p>至今，劉曉波成為第一個中國人得此獎(不計「中國籍」的藏人達賴)，實在非常值得所有中國人慶賀。</p>\n<p> </p>\n<p>可惜，強國反應麻麻，還發表強硬措辭，指劉曉波在中國係罪犯，頒獎給他有違諾獎精神和原則。咁又唔係喎，孟德拉係監犯，昂山素姬都係監犯，依家仲俾人軟禁緊，達賴係流亡人士，返中國都係俾人拉硬。咁就表明，諾獎是次冇違反一向的原則，反而因為認同強國的國際地位，不再歧視中國人，實在值得全國放煙花慶祝。<br /> <br />強國又指，咁樣做會影響中挪關係。可是，我哋強國係最討厭人「干預別國內政」，挪威頒獎俾邊個，都係別國內政，嚴格來說，更係全球的「球政」，得獎者遍佈全球各地。孔子話「己所不欲，勿施於人」，何解堂堂中華文化領導者，將自己討厭的施於人家，這很不該啊。另外，中國常說「國情不同」，言論自由在外國是香花，來到中國被定性為毒草，我們怎可以用毒草之心欺壓人家的香花？</p>\n<p>何況，是次挪威頒獎給劉曉波，絕對唔係唔俾面中國，反而係俾足面子我哋溫家寶總理，怕了我哋強國。就早幾日之嘛，<a href=\"http://hk.news.yahoo.com/article/101003/8/kj95.html\">溫總接受CNN訪問</a>，佢話：「我認為言論自由對任何國家都是不可或缺的，不論是邁向開發的國家，或是已經壯大的國家。人民對民主的渴望也無可抗拒。」劉曉波起草「零八憲章」，追求的就是民主和語論自由。好明顯，挪威聽到溫總咁支持民主同言論自由，嚇到腳軟，急急大拍馬屁，就頒個獎俾劉曉波囉。</p>\n<p>所以，身為中國人，係應該感到高興啊。當然，呢個世界唔係個個都咁理性，強國官方就表明「影響跟挪威的關係」。似乎反挪運動即將發生。等我獻條好橋：日本名作家村上春樹有本名作叫《挪威的森林》，仲拍成咗電影，應該好快有得睇，咁近排中國因釣魚島要反日，又因和平獎要反挪，咁不如鼓動憤青出來，焚燒《挪威的森林》，禁播其電影，咁就同時反挪又反日，大顯強國效率啊。</p>\n","author":176,"categories":[20534],"tags":[9041,10596]}