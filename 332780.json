{"id":332780,"link":"https://chinadigitaltimes.net/chinese/2014/02/香港獨立媒體-《如果輪迴能選擇做隻貓，做隻/","date":"2014-02-10T02:36:15Z","modified":"2014-02-10T02:36:15Z","title":"香港獨立媒體 | 《如果輪迴能選擇…做隻貓，做隻狗，定做港人？》","content":"<div>\n<div>\n<div>\n                    <img width=\"460\" height=\"225\" alt=\"\" src=\"http://www.inmediahk.net/files/column_images/1779259_205918146283199_2009637476_n.jpg?1391999395\"></div>\n</p></div>\n</div>\n<p>《如果輪迴能選擇…做隻貓，做隻狗，定做港人？》</p>\n<p>終於都過完年，又可以肆無忌憚的講D大吉利是野，我一路都好想講下輪迴呢件事。</p>\n<p>我一直覺得「死左輪迴」呢個制度好systematic，將你一世做過的事全面積分化，量化咁計算你下世去邊，做咩，有咩結果。</p>\n<p>我以前一直都有一個疑問，如果呢個世界有輪迴，點解全球人口數字會上升？如果個世界一開始有1000人，死左有得輪迴，咁點解個世界唔係永遠keep 住得1000人。後來，我有個好醒的朋友解答左我呢個問題：「個世界人口會增加，係因為有D 動物會輪迴做左人，你都見呢個世界愈來愈多瀕臨絕種動物啦。」佢咁講完，我再確定輪迴好合理。</p>\n<p>先幾日過年我睇新聞，又見到鄺美雲隻愛犬Cash 出來同大家拜年，令我又再次諗起輪迴呢件事。如果人做好事下世有得keep 住做人，做壞事下世要做動物，咁鄺美雲隻Cash輪迴個條數係點計出來？到底佢上世係唔係做左100單好野，但又做左100單壞事，介乎於好人與壞人中間，所以今世佢有得住得舒適，食得招積，但就係要活係動物的軀殼入面。</p>\n<p>單單Cash個名，就知佢家底唔錯，我印象中，有錢人D 狗先會改英文名，我以前識得的動物sss 都是用中文名，例如街口生果檔的旺財，學校隻小白，徐同學隻黑貓「徐黑」。Cash 其實都有招財的寓意，只是窮人會叫帶金，有錢人就會叫Cash。</p>\n<p>到底10歲的Cash住得有幾舒適，食得有幾招積呢？<br />\n事業方面，得到鄺美雲的栽培下，Cash 贏在起跑線上，兩歲就成為專業人士，現職動物醫生，事業有成。愛情方面，Cash 的婚姻生活美滿，09年舉行大婚，迎娶門當戶對的靚老婆Sa Sa，Cash 的外母就係雞汁May姐，馮美基，佢地仲生左5胞胎添。食住方面當然講究，Cash 家住深水灣大宅，豪宅地段，風涼水冷。外母係May姐，當然日日有食神啦，報紙寫Cash 係食鮑魚同鵝肝補身的。Cash仲有皈依佛教，有哂心靈寄託。</p>\n<p>睇完Cash 的生活，撞鬼囉，我竟然會真心的去羨慕Cash。諗深一層，係香港生活，想成為專業人士，舉行大婚組織家庭，買層深水灣豪宅，食鮑魚補身，成個package 對於打工仔來說，真係impossible。想簡簡單單，儲個首期買個瓦遮頭，都好有難度，我點會唔羨慕Cash呢。</p>\n<p>如果輪迴能選擇，比你揀多次，會想做住劏房，日做n 小時的香港人；定係住得舒適，做狗出色的Cash呢？真係人生交叉點，好難揀。(星期日的晚上，仲有幾個鐘我又係office 喇，呢刻我係幾咁羨慕Cash 呢！)</p>\n<p>PS. 我其實仲有一個疑問，Cash 皈依佛教，但點解又可以係教堂舉行大婚？哈哈哈哈。我問下架渣，Cash 唔好嬲，祝你生活美滿，日日有食神！</p>\n</p>\n<p><small>本文由自动聚合程序取自网络，内容和观点不代表数字时代立场</small></p>\n<form method=\"POST\" action=\"http://chinadigitaltimes.us4.list-manage.com/subscribe/post?u=17daa75df533f6c6ff72e51ab&#038;id=2ea93c5b7b\">\n<a href=\"http://eepurl.com/msuvD\">墙外新闻实时更新 欢迎订阅数字时代</a><br />\n <br /><input type=\"email\" value=\"\" name=\"EMAIL\" id=\"mce-EMAIL_in_post\" size=\"25\" style=\"display:block;\" placeholder=\"请输入您的邮件地址\" required><br />\n\t<input type=\"submit\" value=\"点击订阅\" name=\"subscribe\" style=\"height: 20px;\" id=\"in_post_subscribe\"><br />\n</form>\n","author":997,"categories":[18270,18269,20534],"tags":[19196,8712]}