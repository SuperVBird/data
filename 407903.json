{"id":407903,"link":"https://chinadigitaltimes.net/chinese/2015/07/【新史记】老饕餮：广州双禁书/","date":"2015-07-01T07:00:15Z","modified":"2015-09-24T20:35:14Z","title":"【新史记】老饕餮：广州“双禁”书","content":"<p>新史记恶政列传之广州“双禁”书</p>\n<p>    丙戌冬，五羊城鸡飞狗走，珠江畔警卒狞恶，广州双禁霸王硬上弓也。元旦乃黄道吉日，宜行宜徙，不意有司于通衢密布，铁甲于大道廓清。警卒森森，四轮车喧嚣往来，鹰犬惕惕，摩电族绝迹避趋。吏员等于豪车内弹冠相庆，巡梭闹市，自慰曰：“大道空，往来畅，歹徒匿，人民喜，不亦和谐乎？”无良报章遣狗仔侦嗅，出捧屁文章曰：“妇孺不见飞车党，今日出街心欢畅；”甚有杜撰电动车被官府劫没者曰：“健身还需脚踏，电动实乃祸由”云云。识者闻见，无不欲呕。</p>\n<p>    盖广州双禁，实乃三禁也。五十二年秋（2001），府衙不忿微车争道，禁绝于闹市通衢，未料普天之下莫非王土，上意体恤民生，微车乃是国情，严令地方宽缓，广州吏员隐恨解禁，微车得以残喘。</p>\n<p>   上令难违，意颇悻悻。大都在握，令行在我，一禁未遂，双禁跟随。上意无非阳奉，大将难顺君命。微车姑且饶尔，摩电唯我是听。五十五年（2004）五月始，牛刀小试，或卯时禁而子时开，或此路禁而彼道行，草民默默，低眉顺意。遂得寸进尺，五十六年初，饬交警有司征询民意。充任民意者，非豪车即赤足，非老弱即妇孺，摩电业者不与闻，赖其生者拒其入。听证也者，颂英明便是良民，蔑弱势竟尔精英。五十七年，议决。五十八年元旦，摩电获罪禁足。</p>\n<p>   前此，通告羊城，一体凛遵。交警衙门虎视眈眈，摩电二族罪孽其身。良民并劫匪等同，收缴共罚银齐下。不意广州草民叶氏不忿，诉于有司，京师大律师浦，千里南下襄助诉讼，禁摩第一案开锤焉。坊间振奋，江湖哄传，意者广州有司必有络绎不绝之诉也。</p>\n<p>   论者曰：羊城大都，喧嚷拥迫，车流人海，望而生畏。则摩电穿梭其间，争道占路，死伤频仍。飞车党探囊取物，来去无踪，妇孺惶惶，老弱一夜数惊。宽其道，疏其塞，绝匪患，定人心，禁为上。余则谓：大谬也。夫江河之壅，智者以疏浚为上，蠢材以禁绝为高；大都之治，贤者以人本为上，佞臣以凌弱为强。摩电二族，青壮辈赖以谋生，贫贱者仗以苟活，飞车党或以劫财，四轮族或有烦言。然则劫匪无摩电则立地成佛耶？大道无摩电则四轮任意耶？非也。上意有和谐之殷切，府衙无治城之良策，扰民以为能，禁绝以为智。天下汹汹充耳不闻，民意滔滔视而不见，广州衙司之祸恐未远也。或有大都欲行效仿，则取法乎下得乎下下，其必也。</p>\n<p>是为记。</p>\n","author":971,"categories":[28589],"tags":[10368,27588,28590]}