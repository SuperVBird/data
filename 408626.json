{"id":408626,"link":"https://chinadigitaltimes.net/chinese/2015/07/【新史记】老饕餮：滑稽列传之后宰门迎宾/","date":"2015-07-29T16:36:19Z","modified":"2015-09-29T16:36:53Z","title":"【新史记】老饕餮：滑稽列传之后宰门迎宾","content":"<p>新史记滑稽列传之后宰门迎宾<br />\n　　<br />\n　　 岁在乙酉初夏，百年老党党魁连战者率党徒百余，越海峡北上，石头城谒国父英陵，紫禁城行朝觐之礼，夜上海游酒绿灯红，古长安祭先祖堂庙，此诚五十余载之未有，百年争斗之消泯，开两岸和局于数日，定一中各表于典章，连战以耄耋之年得此大功，可喜可贺也夫哉？</p>\n<p>　　 唯西安后宰门之总角辈迎宾之礼，天下哗笑者竟日，隔海讥诮声不绝，论者以为美中不足者也。</p>\n<p>　　 盖后宰门小学，乃连翁启蒙之学堂也，西安访祖有余兴，乃光临母校以追思，校方受宠若惊，颇以为圣上还乡，布大礼惟恐不周，恨学堂不及行在，红氍毹十丈尤嫌其短，紫铜锣百面深恨不足，腐儒熬更写长诗，总角受命演活报，乃于连翁落座之际，突现童稚之高音，谓之“爷爷，您终于回来啦！”，六童子当堂力竭呼，耄耋翁错愕坐下席，连夫人定神再四，众党徒瞠目结舌，陪同大员低眉切齿，亿万观者闻见欲呕，网络江湖痛垢学堂之无状，朝野上下痛批后宰之腆颜。</p>\n<p>　　 论者或谓：大礼迎宾，礼多不怪，童稚无可责也。余则谓：然也。童稚之不必责，固也，然则授命者必责也，盖礼者，发乎情，止乎礼，不足谓之不知礼，过当谓之亵渎礼，后宰门学校或不知礼也，然则礼单之审阅，节目之首肯者谁何？地方吏员之歪曲上意，谄媚恭逢之恶习，于此可见一斑。上有良策而下必曲解，此诚国朝之痈疥，内引民愤，外丢国格，皆此辈之行状也已！</p>\n<p>　　 立此存照。</p>\n","author":971,"categories":[28589],"tags":[8639,28590,15845,28421]}