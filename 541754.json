{"id":541754,"link":"https://chinadigitaltimes.net/chinese/2016/10/沈阿瑟-新史记•杨氏斫人记/","date":"2016-10-03T16:32:49Z","modified":"2016-10-03T16:32:49Z","title":"沈阿瑟 | 新史记•杨氏斫人记","content":"<p style=\"text-align: center\"><a href=\"http://chinadigitaltimes.net/chinese/files/2016/10/杨清培杀人案.jpg\"><img class=\"aligncenter wp-image-541755\" src=\"http://chinadigitaltimes.net/chinese/files/2016/10/杨清培杀人案.jpg\" alt=\"杨清培杀人案\" width=\"500\" height=\"433\" srcset=\"https://chinadigitaltimes.net/chinese/files/2016/10/杨清培杀人案.jpg 636w, https://chinadigitaltimes.net/chinese/files/2016/10/杨清培杀人案-300x260.jpg 300w\" sizes=\"(max-width: 500px) 100vw, 500px\" /></a></p>\n<p>阿瑟按：10月1日，我作涂鸦《19人被杀的杨XX案》一文，小文存活5个小时后被不见，甚憾。今天再作一文，立意已经有不同，且以文言出之，庶几可长存乎？沈阿瑟，2016年10月3日</p>\n<p>文/沈阿瑟</p>\n<p>杨氏清培者，曲靖会泽人也。少时家贫，草庐徒四壁，满室萧条。未弱冠即辍学，父杨关稳，令其劳作于田塍，清培曰：“吾幼弱，不堪也。”关稳詈之，清培讷然，不复言。母刘氏，唯叹气而已。</p>\n<p>丙戌（2006）春，清培远游，入滇之春城，谋升斗焉。时工坊百业兴，劳力者稀，赖己之多膂力，坊主皆喜之，清培昼劳夜作，岁入颇饶，时倍于同侪者。积数载，得美妇，遂结发，寻诞一女。</p>\n<p>乙未（2015）冬，清培欲置车與，索囊计画之，尚短钱两万。揆诸父，父杨关稳曰：“豚儿车與来，将光宗耀祖矣！”遂倾家而襄助焉。</p>\n<p>丙申（2016）春，工坊萧条，百业凋敝，清培遂失业。时有同门里人某，觊觎清培之小财，诱之曰：“入北门关海堂事博戏，利可百倍。”清培遂入赌馆，初稍得利，寻大亏。冀翻盘，旦日复往，罄资投注，复俱失。清培心益热，质车與于债主，得钱二万，复投注，奈何终夜尽丧。</p>\n<p>清培邑邑不得志，遂返故里。老父见其未驾车與而来，急问其故。清培神色惨淡，言语失次，似有急难者。久之，乃以实告，并求诸父，期得斧资。父大怒，厉声谩之。清培亦急，恶语以诟。势急，清培操刀斫其父，血涌如注。偶顷，毙焉。母刘氏启扉欲遁，清培复横刀戮之。</p>\n<p>时方亥时，清培欲掩尸以藏。忽闻人声，及户启，乃四叔杨关文也。关文骇然，急奔，清培断其路，迅出利刃刺关文，关文亦殁。邻人有犬觉之，吠声起，女主出视，见清培逐犬而斫，大惊曰：“清培何屠吾家爱犬耶？！”清培未发一言，竟径斫女主，女主亦立踣，血殷满地……及旦日衙吏来，乃知清培已杀十九人矣。</p>\n<p>既已，清培遁逸。</p>\n<p>既闻命案，滇曲靖之吏空衙而出，遍而捕之。久之，乃获清培于春城市中。鞫之，清培作色自若，从容笑曰：“今自度必死，天下人可安枕席矣，吾以单刀斫十九人致名天下，死固其宜也。”</p>\n<p>初，清培游于野寺。有老僧见而异之，趋之，曰：“君豹准而狮鼻，鹰视而狼顾，此武威之相也，君当以勇力闻达于世，可身致亿金也。”清培哂之，曰：“诚如尊言，取富贵如探囊耳，当与君共之！”勿礼，径笑而去。老僧见其去，良久，乃言于其弟子曰：“老衲察斯生也，骨相虽奇，命数实乖。惜哉，必不寿。”</p>\n<p>东吴野人沈阿瑟曰：杀人偿命，国人以为古今之常理也。清培杀十九人，其罪当诛。虽然，岂有以钱财之怨而杀双亲者邪？天下之倾家者莫速于博，天下之败德者亦莫甚于博，赌博之大害，可谓猛矣！又之，国朝穷乡僻壤之庶民，其数犹甚众，其家贫，其业艰，穷乡之民入城廓谋生者颇不易，其屡遭窘迫之徒，宇内列邦未有如天朝者也。虽同戴青天，而城乡相视若仇雠，其铤而走险者几希！今朝廷复倡偕同富裕之至道，谓之“和谐社会”，良有以也。有司宜恪承上意，务实为民，庶几杨氏之事，克免于将来。不然，徒为天下发一浩叹耳！</p>\n<p>是为记。</p>\n<p>2016年10月3日星期一，于长假旅途中</p>\n","author":1015,"categories":[18271,18270,18269,9203],"tags":[14473,27588,31831,22901,31846,31845]}