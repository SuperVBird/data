{"id":389220,"link":"https://chinadigitaltimes.net/chinese/2015/04/新史记-老毕鸿门宴（酒桌非儿戏，交友需谨/","date":"2015-04-14T22:21:03Z","modified":"2015-04-14T22:21:03Z","title":"新史记 | 老毕鸿门宴……（酒桌非儿戏，交友需谨慎！）","content":"<div class=\"rich_media_meta_list\"> <a href=\"http://chinadigitaltimes.net/chinese/files/2015/04/11139.jpg\"><img class=\"  wp-image-389224 aligncenter\" src=\"http://chinadigitaltimes.net/chinese/files/2015/04/11139.jpg\" alt=\"毕福剑\" width=\"365\" height=\"254\" srcset=\"https://chinadigitaltimes.net/chinese/files/2015/04/11139.jpg 640w, https://chinadigitaltimes.net/chinese/files/2015/04/11139-300x209.jpg 300w\" sizes=\"(max-width: 365px) 100vw, 365px\" /></a></div>\n<div id=\"js_content\" class=\"rich_media_content\">\n<p>老毕者，辽东人也，己亥年生。性诙谐，肤黧黑，年十九而为水师健卒，长于文艺，善放映，能使众笑，众以优伶视之。</p>\n<p>己巳年，入中原一套，初无所成，寻常人耳。尝以记者身访冰雪穷发之地，亦无助微名。</p>\n<p>后主持星辉达道，乃得闻名。凡民间闾里，有一艺一才者，老毕皆搜罗之，拔于泥途而置云霄，数年，竟得群星满天下。群星亦感老毕，皆呼爷，视如再生父母。</p>\n<p><a href=\"http://chinadigitaltimes.net/chinese/files/2015/04/11140.jpg\"><img class=\"  wp-image-389225 aligncenter\" src=\"http://chinadigitaltimes.net/chinese/files/2015/04/11140.jpg\" alt=\"毕福剑\" width=\"351\" height=\"232\" srcset=\"https://chinadigitaltimes.net/chinese/files/2015/04/11140.jpg 400w, https://chinadigitaltimes.net/chinese/files/2015/04/11140-300x199.jpg 300w\" sizes=\"(max-width: 351px) 100vw, 351px\" /></a></p>\n<p>且老毕不饰繁华，能近人，见之如旧，故甚得天下心，如南面王焉。</p>\n<p>或曰老毕名望，逊于其弟。其弟流落东瀛，名山形健，无所长，乃入AV界，亦为伶人，其形虽鄙，然有神勇，日御妇十余辈，犹有余勇可贾，众皆叹服，九州尽知，与苍老师并。</p>\n<p>某岁，老毕失其车，京师捕快数日觅得，还车于老毕，恭敬曰：“山形健君久候，吾等甚疚。”老毕怅恨。</p>\n<p>老毕性滑稽，不谨言行。甲午年，演一僧人，歪着佛冠，烟斗为禅杖，苹果为珠，极尽戏谑，众虽捧腹，然佛门弟子怒，欲诉公堂。</p>\n<p>乙未年春，有私宴，老毕与之。酒酣，众人曰：毕公歌一曲，可乎？</p>\n<p>老毕忘形，以箸击案，歌“王师荡寇曲”，至汉高祖，甚不敬，辱及太夫人，又于先烈多戏语，是非颇谬于圣人。</p>\n<p>时为私会，席间无所忌，不过玩笑语，醉后忘之。</p>\n<p><a href=\"http://chinadigitaltimes.net/chinese/files/2015/04/11141.jpg\"><img class=\"  wp-image-389226 aligncenter\" src=\"http://chinadigitaltimes.net/chinese/files/2015/04/11141.jpg\" alt=\"毕福剑\" width=\"540\" height=\"304\" srcset=\"https://chinadigitaltimes.net/chinese/files/2015/04/11141.jpg 640w, https://chinadigitaltimes.net/chinese/files/2015/04/11141-300x169.jpg 300w\" sizes=\"(max-width: 540px) 100vw, 540px\" /></a></p>\n<p>然数日，有视频见，不敬语曝于天下，四方惊骇，忠臣义士震怒，曰此公可杀。</p>\n<p>环球则曰：毕公虽亵语不敬，然不过私事耳，穷究者甚无聊。</p>\n<p>亦有人曰：私会亦忌讳，民无所措手足矣。</p>\n<p>中原一套诸公闻之，乃令：老毕以粗鄙为任性，不可忍，禁其四日。后如何，且待之。</p>\n<p>有识者曰：老毕事，非偶然。久闻中原一套诸君，虽光鲜于天下人目，然其历事，非常人所能堪，忍天下大辱，方得眼前光鲜，故腹中多怨怅，人前不得宣泄，乃于私会醉吟间多不敬语，道其湮郁，纾其幽思，若盘结不发，久而为疾。</p>\n<p>老毕之事，与之相较，万分不及一也。</p>\n<p>太史刘曰：世间事，凶险者莫过饭局，觥筹交错时，或萌血雨腥风，何哉？他人即地狱也，在在处处，皆有鸿门宴，皆有曹无伤。</p>\n<p>故君子慎言，慎独，虽私会间，亦正衣冠不失其礼，此非迂腐，乃伤世道浇薄，人情难测，为自保，不得已也。慎之，慎之。</p>\n<p><em id=\"post-date\" class=\"rich_media_meta rich_media_meta_text\">2015-04-10</em> <a id=\"post-user\" class=\"rich_media_meta rich_media_meta_link rich_media_meta_nickname\"></a>中原大佛文化圣地</p>\n</div>\n","author":1011,"categories":[18270,18269,9203,10466],"tags":[27587,27588,27520,27586]}