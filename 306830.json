{"id":306830,"link":"https://chinadigitaltimes.net/chinese/2013/08/香港獨立媒體-蔣麗芸為「發癲」言論解畫/","date":"2013-08-01T10:47:41Z","modified":"2013-08-01T10:47:41Z","title":"香港獨立媒體 | 蔣麗芸為「發癲」言論解畫","content":"<p><p><a rel=\"nofollow\" target=\"_blank\" href=\"http://www.flickr.com/photos/inmediahk/9414850242/\" title=\"Flickr 上 Inmediahk 的 原圖rthk\"><img src=\"http://farm6.staticflickr.com/5540/9414850242_7bd23676b0_z.jpg\" width=\"640\" height=\"360\" alt=\"原圖rthk\" /></a></p>\n<p>昨日立法會最後一場新界東北發展計劃公聽會上，最後由議員蔣麗芸「發癲」一詞引起其他議員不滿。她批評「那些要求陳茂波下台的人是發癲」，又叫「陳茂波看開一點」，又說作為議員都感到很辛苦。新民主同盟范國威指自己也要求陳茂波下台，要求主席謝偉銓裁決蔣麗芸收回冒犯言論，謝偉銓指他聽不到，沒有跟進。</p>\n<p>蔣麗芸今早接受香港電台《千禧年代》主持人葉冠霖的訪問，她仍然不認為自己言論有問題，堅持叫陳茂波下台的議員「係發癲」，反指范國威抗議其言論只是「抽水」。她替陳感到不值，形容過去4場公聽會其實是「公審會」，不停「咁（糟）質」局長」。又認為若議員不能接受這些言論，是他們「EQ（情緒智商）低」，甚至解釋自己的言行只是無奈迎合立法會文化，「入鄉隨俗」。</p>\n<p>隨後有不少市民致電節目表達對陳茂波的不信任，也有市民叫蔣麗芸不要做議員。聽眾葉太說：「要理性……你的表現讓我們見到我們揀了一個咩質素的議員做野……提醒蔣麗芸好好珍惜做議員…趁這個假期好好檢討一下過去佢做成點樣….」梁太表示：「蔣麗芸唔應該做議員…&#8230;.衝口而出，變左失禮自己，失禮民建聯」。</p>\n<p>以下乃不經删剪文字紀錄：</p>\n<p>主：主持人葉冠霖<br />\n蔣：蔣麗芸</p>\n<p>主：蔣麗芸來自民建聯既立法會議員，噚日你既講法話要求陳茂波下台既人發癲！話叫陳茂波睇開d。呢句說話，你依家睇番覺得點呢？</p>\n<p>蔣：唉。琴日，范國威係最尾，個會都要散喇，佢突然間衝入黎，就講呢句話，咁佢都係到抽水，反正佢係立法會都係抽水王，大家公認嫁。</p>\n<p>主：講番你自己呢句說話。大家睇番轉頭話要求陳茂波下台的人發癲！話叫陳茂波睇開d！的確有唔少人嗌過陳茂波下台嫁喎，係咪真係話嗌哂ｄ人都發癲呢？</p>\n<p>蔣：琴日呢，我成句話係好清楚既，咁你睇番呢，我就會講！全世界反對派既個ｄ人都希望執政個ｄ人執政黨落台嫁啦。我唔理美國，日本呀，任何一個國家都係咁嫁啦。所以我係指緊立法會反對派議員係咁，咁呀，我話ｄ人發癲……其實大家都睇到既，呢幾日ｄ議員又掃抬啦，咁局長係官員休息室休息個時，佢地又拍門啦；拍到癲哂咁。咁你話，係咪發癲呀？係咪？咁我都係有感而發姐。</p>\n<p>主：但有ｄ冇掃抬既議員都嗌過陳茂波局長下台？</p>\n<p>蔣：咁啊，我琴日都比人鬧我話我發花癲啦。我話佢發癲有咩唔妥呢？佢地呢幾日都輪住係咁質（糟質）局長啦，質都質幾日啦。咁依家我係咁而話佢地一句啦，佢都接受唔到呢ｄ咁既野，咁姐係佢地EQ唔夠姐。</p>\n<p>主：姐係你覺得呢個言論冇需要收番啦，致歉啦。你依家都覺得ｏｋ啦？</p>\n<p>蔣：嘩，咁就要收番致歉啦？咁我諗係立法會入面有好多人既言論要收番嫁啦。<br />\n你都記得啦，我早前幾個月都有一次同梁國雄，大家有ｄ辯論個時，都唔開心，咁都鬧啦，梁國雄都有話我，我都有話佢，係咪？咁本來呢個就係現今香港既議會文化，下話？其實我完全無準備咁樣，不過入到立法會發覺ｄ人都係咁嫁？姐係，唉，我都唔知，咁唔緊要啦，我就入鄉隨俗啦唯有。</p>\n<p>主：咁唔係幾好。你既然覺得人地做呢樣野，唔岩既時候，就應該指出人地唔岩，但無理由自己又踩埋落去嫁。</p>\n<p>蔣：喂，葉冠霖你就唔係現場啦，你知唔知過去呢四日啦，有ｄ日子仲係全日嫁。由朝早9點到下午4點。</p>\n<p>主：係。公聽會？</p>\n<p>蔣：公審會啊。唔係公聽會呀，姐係個議員呢，真係！真係指住陳茂波，落盡其侮辱。唉，真係呢！所有最核突既字眼搬哂出黎都係咁鬧人地。咁我覺得好過分啦，好過分啦。咁我琴日都只係話左佢地一句呢排反對派既人發癲既姐。咁我有咩錯囉，請問？</p>\n<p><a rel=\"nofollow\" target=\"_blank\" href=\"http://programme.rthk.org.hk/channel/radio/programme.php?name=radio1/HK2000&#038;d=2013-08-01&#038;p=1063&#038;e=227176&#038;m=episode\">《千禧年代》訪問錄音</a>（1.8.2013）</p>\n</p>\n<p><small>本文由自动聚合程序取自网络，内容和观点不代表数字时代立场</small></p>\n<form method=\"POST\" action=\"http://chinadigitaltimes.us4.list-manage.com/subscribe/post?u=17daa75df533f6c6ff72e51ab&#038;id=b4fd4ae247\">\n<a href=\"http://eepurl.com/mstlf\">墙外新闻实时更新 欢迎订阅数字时代</a><br />\n <br /><input type=\"email\" value=\"\" name=\"EMAIL\" id=\"mce-EMAIL_in_post\" size=\"25\" style=\"display:block;\" placeholder=\"请输入您的邮件地址\" required><br />\n\t<input type=\"submit\" value=\"点击订阅\" name=\"subscribe\" style=\"height: 20px;\" id=\"in_post_subscribe\"><br />\n</form>\n","author":997,"categories":[18270,18269,20534],"tags":[16910,8712]}