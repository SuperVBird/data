{"id":579359,"link":"https://chinadigitaltimes.net/chinese/2018/02/邵阳县党史办-蔡锷将军：讨袁通电/","date":"2018-02-26T02:26:46Z","modified":"2018-02-26T02:48:44Z","title":"邵阳县党史办 | 蔡锷将军：讨袁通电","content":"<p><img class=\"alignnone size-full wp-image-579360\" src=\"http://chinadigitaltimes.net/chinese/files/2018/02/Screen-Shot-2018-02-25-at-9.25.35-PM.png\" alt=\"\" width=\"555\" height=\"310\" srcset=\"https://chinadigitaltimes.net/chinese/files/2018/02/Screen-Shot-2018-02-25-at-9.25.35-PM.png 555w, https://chinadigitaltimes.net/chinese/files/2018/02/Screen-Shot-2018-02-25-at-9.25.35-PM-300x168.png 300w\" sizes=\"(max-width: 555px) 100vw, 555px\" /></p>\n<p>天祸中国，元首谋逆，蔑弃约法，背食誓言，指逆舆情，自为帝制，卒召外侮，警告迭来，干涉之形既成，保护之局将定。锷等忝列司存，与国休戚，不忍艰难缔造之邦，从此胥一；更惧绳继神明之胄，夷为皂圉。连日致电袁氏，劝戢野心，更要求惩治罪魁，以谢天下。所有原电，迭经通告，想承鉴察。何图彼昏，曾不悔过，狡拒忠告，益煽逆谋。夫总统者，民国之总统也。凡百官守，皆民国之官守也。既为背判民国之罪人，当然丧失元首之资格。锷等身受国恩，义不从贼，今已严拒逆命，奠定滇黔诸地方，为国缨守；并檄四方，声罪致讨，露布之文，别电鏖鉴。更有数言涕泣以陈之者，阋墙之祸，在家庭为大变；革命之举，在国家为不详。锷等夙爱和平，岂有乐于兹役？徒以袁氏内罔吾民，外欺列国，有兹干涉，既濒危亡，非自今永除帝制，确保共和，则内安外攘，两穷于术。锷等今与军民守此信仰，舍命不渝。所望凡食民国之禄，事民国之事者，咸激发天良，申兹大义。若犹观望，或持异同，则事势所趋，亦略可豫测。锷等志同填海，力等戴山，力征经营，固非始愿所在；以一敌八，抑亦智者不为。麾下若忍于旁观，锷等亦何能相强？然量麾下之力，亦未必能摧此土之坚；既原麾下之心，又岂必欲夺匹夫之志。苟长此相持，稍亘岁月，则鹬蚌之利，真量于渔人；其萁豆之煎，空悲于轹釜。言念及此，痛哭何云。而锷等则民国共死生，麾下则犹为独夫作鹰犬。坐此执持，至于亡国，科其罪责，必有所归矣。今若同申义愤，相应桴鼓，所拥护者为固有之民国，匕鬯不惊；所驱除者为民国之一夫，天人相庆。造福作孽，在一念之危微；保国覆宗，待举足之轻重。致布腹心，惟麾下实利图之。</p>\n","author":996,"categories":[18270,18269,10466,20534],"tags":[21411,34052,33179,16317,25497,34050,34056,34048,15290]}