{"id":340458,"link":"https://chinadigitaltimes.net/chinese/2014/03/香港獨立媒體-仲未遇怪魔，我已經變大個/","date":"2014-03-31T05:36:29Z","modified":"2014-03-31T05:36:29Z","title":"香港獨立媒體 | 仲未遇怪魔，我已經變大個","content":"<div>\n<div>\n<div>\n                    <img width=\"500\" height=\"375\" alt=\"\" src=\"http://www.inmediahk.net/files/column_images/1660611_553023734796755_423962248_n.jpg?1396242778\"></div>\n</p></div>\n</div>\n<p>我覺得依個年代嘅細路仔同細路女都好可惜，永遠感受唔到以前卡通盛世嘅時代</p>\n<p>話說早排去左做義工，幫手帶一班五年級小學生去社區參觀。為左帶動氣氛，我係架旅遊巴上面拎住支咪同佢地講:「橫掂仲有一段路程先到，不如等我唱歌比大家聽!」</p>\n<p>學生們聽罷即時起哄，於是我就問:「想我唱寵物小精靈定係數碼暴龍?」</p>\n<p>點知，車上所有學生都臉帶疑惑，好似唔知我講緊咩，有啲話聽過個名但未睇過。</p>\n<p>我再問:「咁其實你地依家睇咩卡動片? 同埋聽緊咩歌?」</p>\n<p>點知答案係一大堆我未聽過，又疑似韓星嘅名，而且佢地平日放學都要去補習，返屋企都係上網，仲邊會開電視睇? 同埋依個年代嘅卡通片更不值一提&#8230;&#8230;</p>\n<p>以前無線亞視播嘅卡通片真係陪住我地長大，好多套都好好睇好有意思<br />\n簡直就係童年回憶產物! 但依家好多小朋友連龍珠都冇睇過，女仔連美少女戰士都未睇過，極其量都只係聽過個名。 </p>\n<p>其實真係好懷念以前卡通片高峰期，特別係八、九十年代，而以下落黎嘅卡通片你又識幾多?</p>\n<p>反斗劍神、小孩子的玩具、幽遊白書、咕嚕咕嚕魔法陣、龍珠、為食龍少爺、鬼神童子、中華一番、數碼暴龍、皇家雙妹嘜、飛天少女豬事丁、寵物小精靈、熱血最強、男兒當入樽、浪客劍心、四驅兄弟、神風怪盜貞德、棋靈王、百變小櫻、不思議遊戲、忍者亂太郎、新世紀福音戰士、亂馬1/2、櫻桃小丸子、超級小黑咪、婚紗小天使、魔劍美神、飄零燕、長腿叔叔、熱血排球、外星毛查查、天才小魚郎、高智能方程式賽車、地獄老師、大咀鳥、超速搖搖、微星小超人、BomBom彈珠人、哈姆太郎、行運超人、BB保你大、晴天PIG PIG、辣妹掌門人、反斗小王子、蠟筆小王國、IQ博士、超魔神英雄傳、徽章戰士、怪盜聖少女、魔法騎士雷阿斯、神風怪盜貞德、踢出我天地、魔動王、傻版疆屍、機動警察、鋼鐵神兵、狂歡三寶、銀河醒目女、超人迪加/超人帝拿、高達、異空大冒險、三眼小子、蠟筆小新、叮噹、遊戲王、足球小將、丁滿與彭彭、金田一之少年事件簿、聖鬥士星矢、娛樂金魚眼、黃金勇者、足球風雲、疾風無敵銀堡壘、鬼太郎、熱鬥小馬&#8230;&#8230;</p>\n<p>我隨手咁數都數左三十幾套，仲要唔止咁少，依堆卡通片簡直就係童年回憶黎。</p>\n<p>我覺得同依個年代最大既明顯分別就係&#8230;. </p>\n<p>以前不分男女老少都會睇卡通片，我地仲會公開討論，非常開心<br />\n男仔會睇美少女 , 女性化嘅卡通片<br />\n女仔都會睇男性化嘅卡通片，我地嗰陣完全唔覺係問題，反而成為大家嘅話題。</p>\n<p>依個年代<br />\n你講卡通只係話毒，唔好同人講你有睇卡通，一講出黎就話毒或者低b，更何況睇女性化嘅卡通? </p>\n<p>以前嘅卡通片，重點講「勇氣」、「友情」、「夢想」，我地都係帶住熱血成長<br />\n而家嗰啲，「賣肉」、「萌」&#8230;&#8230;頂佢個肺，你話個世界而家似乜？</p>\n<p>仲有&#8230;.唔止卡通好睇<br />\n歌都係重點，簡直就係唱到街知巷聞，啲主題曲真係好好聽，唔理日文又好，廣東話又好，一樣咁正<br />\n以前仲有兒歌金曲頒獎典禮就知以前卡通片熱潮幾重要同盛世!</p>\n<p>依家你同依個年代嘅小朋友講以前卡通，佢地都冇無興趣睇<br />\n佢地根本唔知以前嘅卡通係幾咁神，係幾咁好睇&#8230;&#8230;</p>\n<p>卡通片真係一代不如一代<br />\n好可惜佢地無咁嘅童年回憶。</p>\n<p>嗚呀!好懷念係小學操埸扮小智甩帽轉身一野掉個精靈球出黎大叫:「出黎啦!噴火龍!」之後啲同學仔就扮噴火龍跳出黎係到鳩跑。</p>\n<p>以前睇卡通片係一種潮流<br />\n播數碼暴龍，全香港細路都會玩數碼暴龍機<br />\n播天才小魚郎，就勁多人去釣魚<br />\n播寵物小精靈，全香港細路都會打GAMEBOY玩<br />\n播超速搖搖，全香港細路都會玩搖搖&#8230;&#8230;</p>\n<p>圖為我最鐘意嘅卡通片數碼暴龍01，依套根本唔係一套簡單嘅卡通片，入面又熱血，又感動，又講兄妹，兄弟手足之情，友誼，真係咩元素都有，會睇到好熱血，會感動到流淚<br />\n好睇到痴線。</p>\n<p>最令人心痛係太一明明同阿空係一對，但最後竟然比MK大和食左，而太一永遠只有亞古獸!</p>\n<p>屌! 原來數碼暴龍嘅角色關係，係嗰時已經咁寫實!</p>\n<p>唉，真係「仲未遇怪魔，我已經變大個」 sad</p>\n<p><em>（題為編輯所加）</em></p>\n</p>\n<p><small>本文由自动聚合程序取自网络，内容和观点不代表数字时代立场</small></p>\n<form method=\"POST\" action=\"http://chinadigitaltimes.us4.list-manage.com/subscribe/post?u=17daa75df533f6c6ff72e51ab&#038;id=2ea93c5b7b\">\n<a href=\"http://eepurl.com/msuvD\">墙外新闻实时更新 欢迎订阅数字时代</a><br />\n <br /><input type=\"email\" value=\"\" name=\"EMAIL\" id=\"mce-EMAIL_in_post\" size=\"25\" style=\"display:block;\" placeholder=\"请输入您的邮件地址\" required><br />\n\t<input type=\"submit\" value=\"点击订阅\" name=\"subscribe\" style=\"height: 20px;\" id=\"in_post_subscribe\"><br />\n</form>\n","author":997,"categories":[18270,18269,20534],"tags":[19196,8712]}