{"id":406785,"link":"https://chinadigitaltimes.net/chinese/2015/07/【新史记】张召忠列传/","date":"2015-07-01T07:00:21Z","modified":"2015-09-22T23:36:40Z","title":"【新史记】张召忠列传","content":"<p><a href=\"http://chinadigitaltimes.net/chinese/files/2015/09/1436855109877.jpg\"><img src=\"http://chinadigitaltimes.net/chinese/files/2015/09/1436855109877-300x196.jpg\" alt=\"1436855109877\" width=\"300\" height=\"196\" class=\"alignnone size-medium wp-image-406786\" srcset=\"https://chinadigitaltimes.net/chinese/files/2015/09/1436855109877-300x196.jpg 300w, https://chinadigitaltimes.net/chinese/files/2015/09/1436855109877-230x150.jpg 230w, https://chinadigitaltimes.net/chinese/files/2015/09/1436855109877.jpg 500w\" sizes=\"(max-width: 300px) 100vw, 300px\" /></a></p>\n<p>张公召中，未知仙乡何处，国朝讲武堂之教官，宣谕台之谈兵客者也。张公相貌堂堂，戎装谨严，诚军中饱学之士也。夫讲武堂，国朝将帅之摇篮，军中文武之芽蘖，则孙武、鬼谷辈或隐于堂，赵括、晋灵辈亦或滥竽之者，张公其为何者乎？</p>\n<p>国朝五十四年，米国再伐伊拉克国。先是，伊国撒达姆氏不告而伐弱小，内则虎狼当道，人民如草，联合国屡斥之，然撒氏不以为意，米国乃大愤，先君老布什者发奇兵，越大洋而伐之，一鼓而下，复弱国科威特于三日之内，天下称庆，暴君股栗。</p>\n<p>撒氏败归，阴衔其恨，内则清君侧，养死士，外则宣圣战，布甲兵。细作忽报其秘制巨弹，期予米国玉石俱焚也。</p>\n<p>米国新遭巨创，恐而愤，先君之子小布什者继位，檄文布告天下，先礼后兵，三军再越大洋而聚沙漠，意者必毁其暴政，擒其暴君，救民于水火，庶几可自保也。</p>\n<p>国朝宣谕台自开战以来，忽起莫名之兴，开战事评点之席，虽三更而不辍；以两国交战为戏，期数月之自娱。</p>\n<p>张公乃戎装入席，挂战图于室，指点乎战伐之要塞，置电脑于桌，注目乎时刻之进展；宣谕台水、鲁辈体察上意惟恐不周，乃鼓惑张公等逞口舌之快，张公乃误入其壳，置亲考米国之兵威于乌有，抛熟读孙武之诡道于子虚，竟尔妄言乎米国将兵败沙漠，撒氏将聚歼米兵于街市也。</p>\n<p>未料米国铁甲挺进，飞弹无虚，所向披靡，人民箪壶琼浆以迎，暴君仓皇失措而遁，萨哈夫欲效孔明之空城计，惜乎米将不识司马之多疑。然则张公等不疑也，水、鲁辈又不疑张公也，起矫情之哀乐而悼暴民之伤毙，计窃喜之数目以讥米兵之阵亡，如此聒噪者竟达月余之久矣。</p>\n<p>然则米国摧枯拉朽，捣禁宫，毙太子，俘大臣，济哀民于水火，捕匪类于狼巢，终而生擒撒达姆氏于阴穴也。张公等熬更守夜，竟尔百无一中，兀自百思不得其解也，然则国人哗笑于城乡，外邦耻笑于报章者，天下一体也。</p>\n<p>论者谓：张公，饱学之士也，论战则远离其阵，评点则受制于人，百无一中者，不可以成败论英雄也。余则谓：运筹帷幄之中，决胜千里之外，帅才也，张公无此才，不可强之也，然则公乃讲武堂之教官，军中之谋士，竟尔百无一中，贻笑大方事小，贻误后学事大，是张公之可嘲，然也。</p>\n","author":971,"categories":[28589],"tags":[28189,18575,27588]}