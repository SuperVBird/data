{"id":407140,"link":"https://chinadigitaltimes.net/chinese/2015/07/【新史记】毛新宇列传/","date":"2015-07-01T07:00:48Z","modified":"2015-09-22T23:33:35Z","title":"【新史记】毛新宇列传","content":"<p><a href=\"http://chinadigitaltimes.net/chinese/files/2015/09/U1131P1T1D10958458F23DT20060908144642.jpg\"><img src=\"http://chinadigitaltimes.net/chinese/files/2015/09/U1131P1T1D10958458F23DT20060908144642-300x195.jpg\" alt=\"U1131P1T1D10958458F23DT20060908144642\" width=\"300\" height=\"195\" class=\"alignnone size-medium wp-image-407142\" srcset=\"https://chinadigitaltimes.net/chinese/files/2015/09/U1131P1T1D10958458F23DT20060908144642-300x195.jpg 300w, https://chinadigitaltimes.net/chinese/files/2015/09/U1131P1T1D10958458F23DT20060908144642-230x150.jpg 230w, https://chinadigitaltimes.net/chinese/files/2015/09/U1131P1T1D10958458F23DT20060908144642.jpg 450w\" sizes=\"(max-width: 300px) 100vw, 300px\" /></a></p>\n<p>近者，先帝之嫡孙毛新宇者，颇以大学士之尊现身坊间报章并宣谕台，指点乎二战之逐鹿，臧否乎前世之英豪，言动之间，希氏恶魔之败，无非斯大林之神武，倭寇之降，几近我先帝之大功，坊间议论颇多，以为嫡孙之论颇多偏颇，大学士之尊衔无非滥竽而已矣。</p>\n<p>夫毛氏新宇，实乃先帝之嫡孙，盖先帝长子岸英无子，次子岸青于国朝二十一年（1970）得新宇，于是龙脉稍延也。</p>\n<p>盖司马迁修史，凡帝王者，或本纪，或世家，以别乎诸侯臣下，则新宇之传，亦当位列世家，今乃入列传，岂非例无所本乎？小子则谓：此乃新史记也，不可与秦汉之前朝相较也，又，新宇之不可入世家者，自有其远因近故者也。</p>\n<p>其一，先帝驾崩，国朝乃有中兴之望，邓公挽狂澜于既倒，分剖先帝之功过于三七之论，追索马列之教旨于实践之原，举改革之大蠹，行强国之举措，去先帝之苛政，沐文明之和风，我朝乃得二十余载之中兴，且新政之接替，实乃邓公之遗训，由是观之，则先帝乃前朝而已矣，况乎乃孙？</p>\n<p>其二，新宇之名号，乃先帝亲书，查其辞意，无非寄予后来者另开新局，得新宇宙而已矣，断无以嫡孙长男继大统，承国祚之微言大义，此诚先帝至大至伟之胸怀，史家倘或不察，妄以后辈入世家之列，则宫刑之施，宜也。</p>\n<p>其三，观新宇之作为，不宜入世家者甚矣。体貌肥腻，言动吁吁，青壮之年，无矫健之身形，有累赘之硕体；乃祖当此之际，玉树临风，虎步龙行，貌比潘安，形如虹霓，言动则三军凛凛，挥毫则米王神韵，而新宇之墨迹，类乎蚁走虫挪，蒙童开笔；诸如此类者凡几。</p>\n<p>有此三端，不可以世家论者，然也。</p>\n<p>然则新宇终以大学士现身朝野，其行状又不可不记也夫哉！</p>\n<p>——国朝四十三年以史学毕业于京师太学，后乃专攻历史之学，先硕士，后博士，然其史学之专，乃其祖一生之行状而已矣。盖先帝之书，《语录》七十亿册，《选集》四十亿本，世界老少男女人手可获四五，百亿之数，世所罕见，论说先帝之书，亦以千万计，则新宇之论其乃祖之书，无非汗牛之一毛，且立论于崇拜，剔抉于谨恭，于庐山之内观景，侑愚忠之群仰视，则其书之可读可不读，其论之可否可不否，明矣。<br />\n国朝五十五年，新宇得子，乃先帝之重孙也，五十六年，嫡重孙周年之期，新宇竟尔从奸商之计，以周岁儿之稚形绘影售卖，内外哄传讥议，智者网络腹诽，然则新宇颇自得者也，谓之“此乃人民之情感”也已！</p>\n<p>论者曰：新宇，先帝之嫡孙，以博士而论写乃祖，以青年而博取美誉，有何不可？余则谓：可也，然则论其祖于庐山之外，可得庐山之真容，如此则新宇可开新宇也，非如是，则新宇难开，旧宇难复，反致天下窃笑，兼且累及祖上，余为新宇不取也。</p>\n<p>是为传。</p>\n","author":971,"categories":[28589],"tags":[28189,27588,11973]}