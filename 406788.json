{"id":406788,"link":"https://chinadigitaltimes.net/chinese/2015/07/【新史记】李敖列传/","date":"2015-07-01T07:00:47Z","modified":"2015-09-22T23:34:15Z","title":"【新史记】李敖列传","content":"<p><a href=\"http://chinadigitaltimes.net/chinese/files/2015/09/李敖.jpg\"><img src=\"http://chinadigitaltimes.net/chinese/files/2015/09/李敖-300x223.jpg\" alt=\"李敖\" width=\"300\" height=\"223\" class=\"alignnone size-medium wp-image-406789\" srcset=\"https://chinadigitaltimes.net/chinese/files/2015/09/李敖-300x223.jpg 300w, https://chinadigitaltimes.net/chinese/files/2015/09/李敖.jpg 349w\" sizes=\"(max-width: 300px) 100vw, 300px\" /></a></p>\n<p>　　 李敖公，民国二十四年诞于满洲，开蒙学于北京，不识愁于战乱，民国三十八年，随父海遁台湾，偏安南朝，迄今未归，则公已耄耋耳。<br />\n　　 夫南朝，蒋氏败绩，踞台岛以苟延，挟国体而自重，隔海峡以对峙，倚米国而无恐，故败而未亡，崩而不溃者也。又，失国之痛，丧家之耻者，至世子经国亲政以来，颇知反躬切责，内则老朽辈渐次逸放山林，青年才俊者归岛效力，仓廪日渐其丰，文明日渐其化，新朝文攻武卫之期，则南朝已入四小龙之列；外则修好米日，言听计从，则中兴之象卓然也。<br />\n　　 敖公青壮之期，颇与台岛之卧薪尝胆同进退也。夫李敖，才情俱佳，纵情豪放之辈也，才情之酿得佳嘉者，胡适公，钱穆公之调教于前也；纵情之得以豪放者，苛禁弛，文明兴之姑且于后者也，如是，则敖公两入大学，三入囹圄，八创报刊，百场官司，竟尔越战越勇；著述百册，禁其八九，骂人三千，结缘四五，老尔愈名之者也。<br />\n　　蒋氏父子厌其张狂，盖因敖以大才研考其隐私，揭实据而辱其先人，杀无赦者然也，竟不杀，效孟德杨修故事，何也？李氏登辉厌其无状，杀之可也，竟不杀，囚狱小惩而已矣，敖之熬狱五载，竟获地产厚利百万，反致其大富，天下囚徒而类敖者无双耳，何也？盖老党韬悔，文明钳制者也，岂有他哉！<br />\n　　 当其时也，隔海而红旗飘飘，硕儒文豪因言获罪者几何？才俊超敖者无数，或毙命于拳脚，或自戕于斗室，或苟延于荒野，或缄口于牛鬼，不堪记述者江海磬竹也夫哉！如是，则敖公之狂放，乃狂徒得狂野之地，敖公之英雄，乃英雄得用武之地而已矣。<br />\n　　 然则敖公不察，步阮公次山之后尘，以苍髯匹夫而移师香江，借谄媚之凤凰而臧否人物，则国父中山讥诮之，古之大贤漫骂之，三七分之先帝竟尔古今完人，千百载之圣贤原来狗屁，岛内见怪不怪其怪自败，岛外少见多怪其怪更怪，肉食者窃笑以纵，愤青辈延涎以追，智识者一闻三吐，猛厉者笔伐口诛，则敖公之晚节不保于斯，确然也。<br />\n　　 论者谓：敖公，侠士也，豪杰也，斗士也，余则谓，然，然则敖公之侠，孤岛之狭侠也；敖公之豪，小岛之嚎豪也；敖公之斗，撮尔之豆斗也。敖公之不归，何也？惧而已，此亦敖公之老猾奸狡处也，则敖公之可嘲，然也，然也。</p>\n","author":971,"categories":[28589],"tags":[28189,27588,13207]}