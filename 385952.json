{"id":385952,"link":"https://chinadigitaltimes.net/chinese/2015/03/诗词世界-这些新《史记》那个最有才？/","date":"2015-03-18T00:07:18Z","modified":"2015-03-18T01:04:57Z","title":"诗词世界 | 这些新《史记》哪个最有才？","content":"<p><a href=\"http://chinadigitaltimes.net/chinese/files/2015/03/11179.jpg\"><img class=\"alignnone  wp-image-385955\" src=\"http://chinadigitaltimes.net/chinese/files/2015/03/11179.jpg\" alt=\"111\" width=\"431\" height=\"284\" srcset=\"https://chinadigitaltimes.net/chinese/files/2015/03/11179.jpg 640w, https://chinadigitaltimes.net/chinese/files/2015/03/11179-300x198.jpg 300w\" sizes=\"(max-width: 431px) 100vw, 431px\" /></a></p>\n<p><em><strong>史记·求和列传 来源  | 猫眼看人 文章提交者  | 饕餮</strong></em></p>\n<p>羊年春，京师御前二会散朝之期，仇和囹圄焉。</p>\n<p>盖仇和，苏人也，青壮习农科，不惑之年入仕，起于苏省之七品，止于滇邑之封疆。苏省为官头角峥嵘，滇邑主政虎步狼行。</p>\n<p>丁亥（2007）年冬，仇和莅滇，主政昆明。是时也，滇省大员糜烂，督抚白，勤于贪渎；副督孔，艾滋待发，常委张，蝇营苟且；更有州长吸毒，大佐拆迁，三五品以下，狼奔豺啸；六七品之流，敲骨吸髓。而省府昆明，所谓春城无处不飞花也者，实乃四季红尘滚滚，晨昏车流为之塞，朝暮通衢为之阻。五百里滇池浊浪滔滔，七百万草民愤懑郁郁。而仇和至也。</p>\n<p>此公履新，次日而有闹市公车之爆，坊间有血肉大礼迎新之谓也。履新三日，而有官员电话之布公，吏治整饬之新局。有小吏于会间假寐而面斥之，有女官奔走掉鞋而讥诮之，由是而昆明吏治一新，坊间谓之“仇和新政”，民心稍有所向焉。</p>\n<p>继之，梳理河道治滇池，密植树木于街市；威逼之下，二环贯通，大拆之际，老市外移，独断之令，地铁开挖。凡此种种，草民等历历在目，善举所及，黔首等默念于心。</p>\n<p>然则恶政并善行一体，亦不可不记之：首恶者，拆防盗笼也。盖昆明百姓之居所破陋，盗贼每每飞檐走壁，登堂入室之患连年未绝，故草民等以自保计，每于窗台自制防盗之铁笼，陈年小区莫不如是。而仇公不耐，发令拆除，谓之“挤占空间“云云。令下，官衙等俱铁甲钢索而扫荡之，满城哀嚎老房危，父老切齿“蛷大人”。</p>\n<p>又螺蛳湾，乃昆明市井之旺铺，商贩糊口之福地也，则仇公亦不耐，下令外迁拆除，万余小贩哀哭无告，汹汹舆情如羽之轻，三月内夷为平地，外迁十里之外，毁良田百万，造新城数十。而包揽新城之营造者，坊间所指，乃仇和之乡党云。</p>\n<p>又，薄督于兔年之春，仓皇莅滇，于滇池观鸥之际，则仇公陪侍于侧，此之谓不祥之兆乎？</p>\n<p>是年冬，仇和离昆赴省，就虚衔之职，而接任者张，于马年坠马焉。而仇不升不降，三年余蛰伏于滇，有诗曰“昔日峥嵘未之见，往年凌厉付闲言，一任臧否流满地，谁知羊年亦仆顛！”</p>\n<p>论者曰：仇和者，毁誉参半，可惜可叹者有，大快人心者在。余则谓：其间之密，草民等未知，妄议者祸近，所谓欲辨已忘言者也！为官者危矣，乌纱辈，其惕惕乎！勿谓言之不预者也！</p>\n<p>是为记。</p>\n<p>&#8212;&#8212;&#8212;&#8212;-</p>\n<p><a href=\"http://chinadigitaltimes.net/chinese/files/2015/03/11180.jpg\"><img class=\"alignnone  wp-image-385959\" src=\"http://chinadigitaltimes.net/chinese/files/2015/03/11180.jpg\" alt=\"111\" width=\"537\" height=\"330\" srcset=\"https://chinadigitaltimes.net/chinese/files/2015/03/11180.jpg 640w, https://chinadigitaltimes.net/chinese/files/2015/03/11180-300x184.jpg 300w, https://chinadigitaltimes.net/chinese/files/2015/03/11180-80x48.jpg 80w\" sizes=\"(max-width: 537px) 100vw, 537px\" /></a></p>\n<p><em><strong>史记·赵本山列传  文｜刘黎平</strong></em></p>\n<p>本山者，地球之铁岭人也，丁酉年生（1957），幼时贫窘，9岁丧母，父远行，无所凭依，年少乃随其叔卖艺，辗转乡里圩镇，识人间炎凉，皆默志于心。</p>\n<p>其叔盲者，拄杖行，类于跛，本山仿其所为，甚肖。</p>\n<p>本山行江湖久，聪敏，诸般艺皆通，尤善三弦。又性滑稽，虽寻常事，由其演绎，有捧腹喷饭之功。乡里好之，渐闻于郡县，乃纳之伶社，始有艺籍。</p>\n<p>优伶社长吏见之曰：“此子非池中物，将闻名，吾辽东一星也。”本山感念，拜其义父。</p>\n<p>有使者至辽东，网罗优伶谐星，本山得义父荐，遂至长安，登中原一套。</p>\n<p>本山知天下事，复知天下人心，化而为剧，可笑者多矣。</p>\n<p>时，一套春宵之谐笑事，乃陈光头、朱茂公主之，其剧吃面条，国民乐闻，数年不衰。</p>\n<p>后，陈光头、朱茂公与一套龌龊，不得演，退，天下皆问：使吾笑者，谁也？本山来，天下方定。</p>\n<p>本山多才，随意偶成，皆能捧腹，又中世道人心，人不能舍。</p>\n<p>其操辽东音，跛行，目眨须翘，仿残者、盲者、哑者、聋者、不全者，乃昔时江湖所见，皆市井细民，有小黠，语尖刻。</p>\n<p>尤善段子，或曰：“秋波者，秋天之菠菜也”。</p>\n<p>或曰：“干掉熊猫，吾即国宝”。</p>\n<p>或曰：“莫与吾言理想，戒矣”。</p>\n<p>或曰：“男人之言，如老妪之齿，真者几何？”。</p>\n<p>或曰：“执子之手，方知子丑，泪流满面，你不走我走”。</p>\n<p>或曰：“世间事之大悲者，莫过人犹在，钱已无；或钱犹在，人已无”。</p>\n<p>虽鄙俚，然道人之欲言而不能言，故天下喜之。每逢春宵，皆曰：本山有戏乎？</p>\n<p>世厌春宵久矣，然以本山在，故犹有观之者。</p>\n<p>本山既起，其势渐大，遂皆社，门多弟子，双人转遍辽东及京师，又之海外，老根社亦如是。</p>\n<p>且交通诸侯权贵，或曰其每岁送京师茅台，以大车载，其说无据。</p>\n<p>其弟子有名者曰小沈，善歌讴，亦滑稽，咏《大海》，高音盘旋，一座皆惊，虽雨生莫能过之。</p>\n<p>小沈之起，多凭本山，然坊间传曰：本山性严，于后台，斥小沈，刮耳光如翻页，人见而甚怜小沈。</p>\n<p>后，小沈曰：无是事，吾师爱我，如慈父。众弟子亦证蜚语之非。</p>\n<p>本山登春宵，历十三载，天下渐厌矣。</p>\n<p>癸巳年（2013），本山忽不乐，曰：“癸巳春宵，吾不与也，无本山之春宵，亦足奇妙，吾力尽矣。”</p>\n<p>世人皆谓其欲隐林泉。</p>\n<p>甲午年，本山之多事秋也。其欲静，而不能止。</p>\n<p>是年，天下文士、骚客、优伶，聚京师集贤殿，座谈，执政张其事，亲临之，议斯文事业之大势，众皆踊跃赞叹，周生与花花，不过少年，承点名，大为天下知。</p>\n<p>然冠盖满京华，本山独憔悴，不得与盛会。无何，辽东州郡有会，本山亦不得与，至铁岭小会，本山仍不得与。世人曰：朝廷弃本山乎？</p>\n<p>本山大集弟子，训言曰：京师集贤殿大会，文艺之兴有望矣，吾闻之夜不能寐，诸君能不发奋乎？</p>\n<p>其言如此，其情可知。</p>\n<p>有鹰学士者，为文斥本山曰：粗鄙哉本山，为世人所弃，莫合于主流，不足道也。</p>\n<p>本山不应。</p>\n<p>事不静，又有海外邸报斥本山曰：鄙哉本山，为人陋寒。插科打诨，二人乱转。弃其糟糠，复娶娇颜。门下乌合，交接势权。霸道总裁，人生至巅。其位高矣，无复灵感。江郎才尽，盛时不返。所谓退出，不过自言。世人闻之，徒增笑谈。</p>\n<p>又有人曰：本山家藏黄金四万斤，富甲天下。</p>\n<p>本山闻，曰：吾闻是言，亦惊，早起，逐屋寻此四万黄金。</p>\n<p>本山大囧，其心不乐，一夕发白，虽不至六旬，望之若古稀人也。</p>\n<p>今岁，老根会多拆，零碎一地，有黍离之悲。</p>\n<p>唯有港导王墨镜，与本山有旧，尝合作《宗师》，知本山艰难，乃含糊曰：寄语老友，珍重兮。</p>\n<p>乙未年春，本山至铁岭，鼓瑟而歌，曰：父老且安，吾不过一演员，无事。</p>\n<p>三月，群贤大会京师，本山忽见。入会场，临门，问曰：“大叔无恙？”本山笑曰：“无恙，甚佳”。</p>\n<p>入场，与大哥见，相对无语，唯有泪千行。</p>\n<p>大哥有子，吸药，亦大为所困。</p>\n<p>甲午年，优伶多不顺，盖积弊使然。其圈多吸药者，多涉青楼者，世风败坏，此圈甚之。</p>\n<p>太史刘曰：人皆笑本山粗鄙，然，人人心中，皆有一本山，若无本山在心，本山何得兴于天下十三年？</p>\n<p>非本山自出，乃众人呼之出。</p>\n<p>人娱我，我得乐，不从而感激之，但斥俚俗，此或失敦厚。</p>\n<p>故于本山，不可不感激，又不可不弃之，一代有一代之审美，文艺喜新厌旧，方得不废江湖万古之流，明乎此，则明乎本山之遇也。</p>\n<p>&#8212;&#8212;&#8212;&#8212;-</p>\n<p><a href=\"http://chinadigitaltimes.net/chinese/files/2015/03/11181.jpg\"><img class=\"alignnone  wp-image-385960\" src=\"http://chinadigitaltimes.net/chinese/files/2015/03/11181.jpg\" alt=\"111\" width=\"387\" height=\"514\" srcset=\"https://chinadigitaltimes.net/chinese/files/2015/03/11181.jpg 428w, https://chinadigitaltimes.net/chinese/files/2015/03/11181-226x300.jpg 226w\" sizes=\"(max-width: 387px) 100vw, 387px\" /></a></p>\n<p><em><strong>史记·陈道明传  文｜刘黎平</strong></em></p>\n<p>道明者，天津卫人，祖绍兴。乙未年生（1955），长本山两岁，然青春胜之。</p>\n<p>其父乃学士，燕大生也，精于重文。其壮年坎壈，逢乱，朝夕不得安，日有恶少抄家，常遇辱，阖家惴惴。</p>\n<p>每日，闻门外履声，道明母惶惶曰：“来矣。”道明时为少年，见父母之惧，深志之。</p>\n<p>辛亥年（1971年），道明始学优伶，就学天津人艺，其间无所事，无所闻。</p>\n<p>戊辰年（1988），道明饰清献帝，颇有帝格。献帝溥仪之懦而躁，道明举止皆得其神。有司乃重之，曰此子可成。</p>\n<p>娶妻杜氏，贤淑有仪，且多才，中原一套播音。长道明一岁。道明时在津，曰：吾欲与杜氏恩爱，当朝夕伴。乃如京，得所愿。其重家如此。</p>\n<p>己巳年（1989），有司曰：道明，有综艺曰正大者，以君主持，其有意乎？</p>\n<p>时，有《围城》剧，亦寻道明。道明踌躇。乃至钱大学士府，三访之，见钱大学士风范，乃太息曰：“吾于文化，甚卑也，能仰止，何不从也？”遂定。</p>\n<p>正大，则赵公、杨氏主之，杨氏得而闻名。</p>\n<p>明年，《围城》见，道明饰鸿渐，观者许之，皆曰：道明也者，为鸿渐生也。</p>\n<p>夫鸿渐者，民国落魄骚客，亦清高，亦龌龊，亦迂阔，亦诙谐，亦怯懦，亦狂躁，亦随流，亦不屑，亦知耻，亦麻木，种种性情，杂糅而有，所谓有学而边缘者也。</p>\n<p>此乃钱学士平生得意人物，道明演绎，竟如自书中流出。钱学士闻于天下，道明有力焉。</p>\n<p>道明以鸿渐名，遂有青云迹，优伶之中所谓最者。乃为康熙，为汉高，为勾践，为蒋公，莫不皆得众人之妙之微之曲，如其重生。有司赞叹，颁奖如闲常事。</p>\n<p>甲午年，老谋要之演《归来》，主角陆，乱时落魄文士，道明演绎，入其神髓。盖其幼时所历，其父之惊恐、苍凉、落拓，其闻履声而股战之状，入其心，今演绎之，如拈来也。</p>\n<p>然，自太史刘观之，道明演技，未脱鸿渐。</p>\n<p>其为康熙，则为鸿渐之康熙；其为勾践，则为鸿渐之勾践；其为汉高，则为鸿渐之汉高；其为蒋公，则为鸿渐之蒋公。所饰诸人，自帝王至走卒，皆有鄙夷冷高态，鸿渐挥不去。</p>\n<p>道明为人，长七尺，形神皆如修竹。其眉目，有冷清鄙夷意在，又好清静，不好观剧，居京畿斋，朝夕奉母，故其逼格高，久，乃升而神格。</p>\n<p>自甲午年起，道明神格见，诸处皆为宣告：道明者，吾国之好男子，至神至圣，睿智从容，以学士而优伶也。</p>\n<p>一时靡于天下，以为煲鸡汤料。</p>\n<p>乙未年（2015），道明以贤者入京师议国事。众优昏昏，无所建言，道明则否，有铮论，其论曰：</p>\n<p>呜呼，审查，文艺之仇寇也，斵风伤雅，人多束手。他国文艺，皆问上线；吾国文艺，皆问底线。</p>\n<p>其辞南都、心花社记之。</p>\n<p>明日，心花社女记箕踞集贤殿角，改其稿，忽闻天乐，复见祥云至，四围人皆注目，女记仰视，见男神，自集贤殿顶踩云，翩跹至。</p>\n<p>女记无语，窃曰：男神阅妾稿乎？</p>\n<p>男神含笑，阅其文，发仙音曰：此题易如此，可乎？此文易如此，可乎？汝之文曰，削名人效应，“削”易为“莫矜”，可乎？</p>\n<p>心花女记怒放，且晕眩，闻仙音，但颔首而已。又窃曰：男神幸，吾稿任其所为，亦可。</p>\n<p>文成，诸贤欢喜赞叹，合掌恭敬，天女撒花，虚空闻乐，诚幸事也。</p>\n<p>然，新闻界闻此事，多不为然，曰：神则神矣，丧格也。记与优伶，各有所司，越庖代徂，舔履逢迎，专业失矣。</p>\n<p>太史刘曰：道明淡泊，不以优伶居，由高逼格而神格，众生膜拜，盛矣哉，甚矣哉。</p>\n<p>周星帝有言：吾，实乃演员也。</p>\n<p>道明为国所重，人多膜拜，虽如此，莫忘星帝言，或可免高处不胜寒，高明逼神恶之谶。道明必不如此。</p>\n<p>&#8212;&#8212;&#8212;&#8212;-</p>\n<p><a href=\"http://chinadigitaltimes.net/chinese/files/2015/03/11182.jpg\"><img class=\"alignnone size-full wp-image-385962\" src=\"http://chinadigitaltimes.net/chinese/files/2015/03/11182.jpg\" alt=\"111\" width=\"470\" height=\"314\" srcset=\"https://chinadigitaltimes.net/chinese/files/2015/03/11182.jpg 470w, https://chinadigitaltimes.net/chinese/files/2015/03/11182-300x200.jpg 300w\" sizes=\"(max-width: 470px) 100vw, 470px\" /></a></p>\n<p><em><strong>史记·柴静列传  文 | 刘黎平</strong></em></p>\n<p>雾霾君者，不知何许人。善用兵，无败绩。</p>\n<p>其始于西元十九世纪，屠伦敦，践巴黎，又攻新大陆，陷其都邑，荼毒其民，强悍如美利坚，亦举手降。</p>\n<p>后，东土繁华，雾霾君贪其富贵，大兵临之，先陷京师，复下淞沪，扫荡冀北，弥漫辽东，盘旋西南，践踏五羊。</p>\n<p>所过屠城，无分尊卑；杀人盈野，莫辩良贱。王侯之贵，不得呼吸；勇士之强，无能抵御；精兵良将，束手而已。</p>\n<p>朝野惊惧，亿民惶恐。</p>\n<p>其所来，广数千里，深几万重，苍茫暗灰，阴森闷绝，以颗粒为矢石，射杀心肺，诛人于无形。</p>\n<p>然，其有所自，尾气也，污染也。</p>\n<p>甲午年，东土大集，天下趋朝，万国来会。乃下旨，急急如令，京师百里熄柴灶，千里无烟囱，车马择日而行。</p>\n<p>果然，大会之期，青天朗日，海清河晏，但见祥云，不闻灰霾。列国王侯俱喜，东土亿民皆乐，曰：爱陪客蓝。 然，盛会散，雾霾君复起，蹂躏城邑甚如前者，京师咫尺不辨，颗粒触手可及，兆民苦之。</p>\n<p>柴氏女者，晋人也。少年求学长沙，质慧敏，学而优，录于中原一套。</p>\n<p>柴氏敢任事，非典起，乃陷前阵，与病者触，无惧死，故闻名天下。有所著，曰《看见》。所谓才女也。</p>\n<p>其于草民，则无所名，或曰其造作，有失自然。此论失公允。 某岁，柴氏忽失所踪，或曰：其移民西土矣。</p>\n<p>乙未年，正月，周末，柴氏忽现，掷神器，曰《穹顶》。</p>\n<p>一时神州滔滔，皆为此女刷屏，虽路人亦为之弹指。</p>\n<p>此前片刻，内港之争正炽，《穹顶》见，港人无声，其或有意乎？</p>\n<p>《穹顶》者，檄文也，柴氏披白甲，着牛仔，欲与雾霾君决死战。</p>\n<p>其文曰：癸巳年（2013年），雾霾君凶虐，陷落都邑。其时，柴氏怀女，验之，胎儿有疽，无辜哉此儿。柴氏意之，吾儿中雾霾君之毒矢乎？</p>\n<p>柴氏怜女，又忿雾霾君一箭之仇，乃辞去。自为百万金，遍之四海，穷迹天下，访列国公卿，叩万方学士，问雾霾之所由，晓祸根之所自。</p>\n<p>历年余，有所得，乃伺周末，有的放矢，上此檄文。</p>\n<p>虽为檄文，其辞温而不厉，直而不伤，凡有表象，皆求本质，重于数据，字字考究。虽一言半句，乃有大学士为之背书，不得虚言，此其慎也。</p>\n<p>又柴氏擅辞，其言娓娓，其色温蔼，虽有所指，然不直指，但云匹夫有责。</p>\n<p>民阅《穹顶》，皆感焉，曰：此慈母与雾霾之恩怨也，柴氏虽弱女子，有志也，吾等岂不愧之？</p>\n<p>值群贤将集京师，商国是，《穹顶》问世，天下皆惊。其有所意乎？</p>\n<p>且柴氏已辞中原一套矣，无所凭借，以庶民言事，公卿皆为之辟道，某民网为之广宣天下，身不在朝廷，而得机构为之前驱，宜乎？疑乎？ 或有蜚语曰：柴氏儿之疽，良性也，言之与雾霾相关，非科学也，且柴氏好香烟，祸或起于此。又以儿疾宣传，忍哉。</p>\n<p>此言恶毒，不足信。</p>\n<p>《穹顶》本为驱雾，乃至引疑雾，非柴氏本意也。 太史刘曰：今之天下，功利之天下也，天下人多以功利为心，凡有公益事，众人皆疑其本衷，曰，此炒作也，此商介也。</p>\n<p>天下之失本衷，久矣。</p>\n<p>柴氏本衷，不可确论，然可揣测之。为人母，胎有疽疾，此诚人之情所不能堪，何况其母？由此怀天下之志，欲穷天人之际，上下求索，化小为大，化私为公，化狭为广，此乃大慈悲，若曰功利，乃亿万民之功利，虽云炒作，吾其许之。</p>\n<p>&#8212;&#8212;&#8212;&#8212;-</p>\n<p><a href=\"http://chinadigitaltimes.net/chinese/files/2015/03/11183.jpg\"><img class=\"alignnone size-full wp-image-385963\" src=\"http://chinadigitaltimes.net/chinese/files/2015/03/11183.jpg\" alt=\"徐才厚\" width=\"378\" height=\"472\" srcset=\"https://chinadigitaltimes.net/chinese/files/2015/03/11183.jpg 378w, https://chinadigitaltimes.net/chinese/files/2015/03/11183-240x300.jpg 240w\" sizes=\"(max-width: 378px) 100vw, 378px\" /></a></p>\n<p><strong><em>史记·徐将军传 文 | 刘黎平</em></strong></p>\n<p>徐将军者，辽东人也。民国癸未（1943）年生。徐氏世居岛村，捕鱼为业，五代皆贫。</p>\n<p>徐之为人，脸长目深，面斯文，不多语，沉静，手中唯书卷而已。初视之，若慈祥人，细视之，有阴鸷气。</p>\n<p>虽好学，然无所成名。癸卯（1963）年，以学优异，入辽东军工，亦无所成名。同窗藤氏曰：吾忆徐，忸怩如处子，无足称者。</p>\n<p>丙午年（1966），天下乱，辽东军工几废，徐氏削军籍，落拓为农卒，遣配军垦，躬耕南亩，亦无所怨，其能忍也。</p>\n<p>壬子年（1972），林帅坠死后，天下思良将，辽东军工旧部得以拔擢，徐氏脱农籍，复为披甲之士，返辽东军，十年，得为校尉。</p>\n<p>徐氏身非将门，且无战功，自料不得升迁，尝叹息曰：“吾贫寒子弟，官至校尉，尽矣。”大有恨意。</p>\n<p>壬申年（1992年），忽有令调京师，为监军御史助理，大出所望。左右亲戚皆贺，徐氏忽有戚色，曰：“吾不返矣。”左右亲戚惊曰：“君大富贵矣，何有此叹？”徐氏笑曰：“高处极寒，非尔等所知。”</p>\n<p>入京，数年，谨慎，有旧友港商刘苏民过徐府，访之，徐蛰居蜗室，盛夏唯小风扇，汗涔涔。旧友曰：“君何其苦也，吾送空调与君。”徐摇手曰：“不可，不敢。”</p>\n<p>丙子年（1996），节制济南军。有谷将军者，甚得其青睐，始得经营财货，贪渎矣。</p>\n<p>又三年，迁枢密院。甲申年（2004），迁枢密院副使，天下兵马副元帅。</p>\n<p>徐将军为枢密副使，大为更张。凡将士升迁者，不以军功，乃以金银财货，皆有标价，将若干，校尉若干，把总若干。军中不以军衔称，以老板呼将军。滥竽遍地，壮士寒心，几不成军。</p>\n<p>徐将军府有密室，藏金银，以亲信守之。</p>\n<p>或曰：若有妙女子，则与众亲信共之，歌女亦如是。有美姝者，欲有升迁，自荐枕席，徐将军负之，其女大忿，驱车至其密室，载一车金银扬尘去，徐不敢言。</p>\n<p>又言徐将军于东都有豪宅四，徐将军盛怒，曰：此欲污我者也，必察。</p>\n<p>然察之，皆署其外孙名。</p>\n<p>辛卯年（2011），天下将军集京师，徐将军主持。</p>\n<p>语数句，忽有刘将军跃起曰：“吾有一言，诸君聆听乎？”众不知何事，刘将军举一图，图有豪宅，大逾常制，实乃谷将军府邸。</p>\n<p>刘将军激愤不能已，怒曰：“吾未经沙场，然频临死者数次矣，今日之言，何所惧哉。天下所倚重者，将军也，然今将军皆以财货成，凡爵位则有标价，三军尽成生意场也，此豪宅乃将军府也。长此以往，军将不军，guo 将 不guo，吾为天下痛心，吾为江山痛心。”</p>\n<p>复又以手指徐将军、郭将军、梁将军曰：“三公主持天下兵马，将校贪渎如此，公等不知乎？”</p>\n<p>三将军无言，含糊而已。朝廷执政亦在，甚不欢，徐将军危。</p>\n<p>翌年，谷将军拘。甲午年，康侯下大理寺。</p>\n<p>徐将军发疽病，住院，忽有御史至，曰：“解将军职矣，随吾等行。”乃传去，缴将军印。其病室自北迁南，门窗皆隔离，封之甚密。京师民知其事发矣。</p>\n<p>翌日，御史传其妻女。</p>\n<p>抄徐府，得钞，不可点数，乃称之，逾二千斤。又有和田玉、字画、珍宝无算。以大车十余载之，人皆瞠目。</p>\n<p>徐将军军工旧同窗，曰藤氏者，惜徐将军之堕，泣泪撰文曰：徐侯，何以如此！</p>\n<p>又，三军宣曰：徐贼者，国~ 妖也。</p>\n<p>数年，擒军中虎十六头，吐金银若山积。</p>\n<p>太史刘曰：将军死于阵前，可也；死于太平，亦可也；然死于富贵，天下之耻也。古之所谓虎将，乃赞其勇也；然徐将军之为虎将，乃斥贪也，耻乎哉，耻也。</p>\n<p>&#8212;&#8212;</p>\n<section>\n<section>\n<section>\n<section>\n<section><span class=\"awb_wxname\">诗词世界，中国最大的诗意平台！</span></section>\n<section></section>\n<section>微信号：<span class=\"awb_wxwechatid\">shicishijie QQ群：419788220</span></section>\n</section>\n<section><img id=\"c1423458951709\" class=\"awb_avatar\" src=\"http://mmbiz.qpic.cn/mmbiz/WfQ5njetMRQAvN9jNgKSH5krR5N8L6Gl6Sn8nmCST9rlTicn1WzdgicCIAdmI9yeTsmrA5BMcaJLUPeGIx0q4Zwg/0?wxfrom=5\" alt=\"\" /></section>\n</section>\n</section>\n</section>\n<p>本文由诗词世界整理，转载请注明出处。</p>\n","author":1011,"categories":[18271,18270,18269,9203],"tags":[27308,14473,22566,8984,17606,25283]}