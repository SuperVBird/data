{"id":407913,"link":"https://chinadigitaltimes.net/chinese/2015/07/【新史记】老饕餮：滇省春月纪事/","date":"2015-07-01T07:00:24Z","modified":"2015-09-24T20:58:56Z","title":"【新史记】老饕餮：滇省春月纪事","content":"<p>新史记 滇省春月纪事</p>\n<p>     乙丑春，彩云南现，举国垂注，观其诡谲而骇然兮，现其血色而动容——<br />\n     先是，戊子腊月二十八日（２００９年１月２３日），该省临沧市副市长、公安局长和彦辉者，驾公车于高速，撞草民于当场，六月血胎与母同毙，三尸四命横陈年关。斯时也，鼠牛之交，除夕在即，噩耗共爆竹齐飞，痛愤并喜庆同行。滇省有司依法擒拿该员，未几撤职查办，庶几稍纾民愤焉。</p>\n<p>   节后半月有余，滇南蒙自又爆血案，警员吉某与潘某口角，竟出枪，连发三弹，毙潘某于当场。案发，朝野惊骇，州府耸动，坊间传闻两相抵牾，或曰警员被殴于前，或曰潘某财大气粗，而警吏动辄出凶器害命，此则大凶之警讯也。</p>\n<p>   又未几，晋宁县警衙有疑犯暴毙，殒命之际，头肿如瓜，苦主至亲颇疑狱警施暴，而警方以“躲猫猫”回应，谓疑犯于监舍以幼童游戏自娱，同舍疑犯某攻其不备，致其触墙而伤，留医不治云。盖“躲猫猫”也者，滇省方言也，乃“捉迷藏”之俗称尔。江湖闻此，哗且噱，黔之“俯卧撑”，滇之“躲猫猫”，堪称滇黔双绝也。</p>\n<p>    １９日，滇省网友风之末端等，应当局召，组调查委员会，期以真相布达天下，不负网民重托云。２０日，抵晋宁，该县警方有备而迎，网民代表临阵出策。晤谈之际，代表颇有剔骨之问，警方亦有游刃之答。查监舍于游廊，审台帐于公室，机密不可预闻，几多无可奉告。当日返，出报告于网络，记其所见，叙其所闻，饰其非者既无，究其真者亦无。虽然，滇省以网民察查刑案之举，前所未有也。</p>\n<p>    或曰：涉警之案，无日不有，不独滇省一区也。余则谓：固也。然则两月之内，警案接踵，大非祥瑞之征也。三案连发，亦惊亦喜，惊者，公车呼啸城乡，警吏拔枪夺命，疑犯游戏横尸；喜者，滇省当局布公案情，处置祸首，虽有“躲猫猫”之贻笑，又得网民察查之首创。风之末端等，疑其俸禄可，否其察查之功不必。以此为范，则网民渐次有执戈之利；以此为训，则再来或有谨严之策，其必也。</p>\n<p>是为记。</p>\n","author":971,"categories":[28589],"tags":[9102,27588,28590,13143,9233]}