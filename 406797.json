{"id":406797,"link":"https://chinadigitaltimes.net/chinese/2015/07/【新史记】牟其中列传/","date":"2015-07-01T07:00:27Z","modified":"2015-09-22T23:34:53Z","title":"【新史记】牟其中列传","content":"<p><a href=\"http://chinadigitaltimes.net/chinese/files/2015/09/ori_541260341fbe2.jpeg\"><img src=\"http://chinadigitaltimes.net/chinese/files/2015/09/ori_541260341fbe2-300x188.jpeg\" alt=\"ori_541260341fbe2\" width=\"300\" height=\"188\" class=\"alignnone size-medium wp-image-406808\" srcset=\"https://chinadigitaltimes.net/chinese/files/2015/09/ori_541260341fbe2-300x188.jpeg 300w, https://chinadigitaltimes.net/chinese/files/2015/09/ori_541260341fbe2.jpeg 600w\" sizes=\"(max-width: 300px) 100vw, 300px\" /></a></p>\n<p>牟氏其中，锒铛入狱有年也，国人渐其淡忘，谈资渐其枯索，盖因类牟氏者层出不穷，富豪榜代有新锐，囹圄客络绎未绝，是故牟氏之淡忘江湖，其必也。</p>\n<p>然则近闻牟氏于方寸之地颇多腾挪，习五禽之戏以强身，令忠义之仆再奔走，期以东山之重起，效邓公当年故事，三仆三继，壮志再酬，则牟氏之再起，果有望乎？</p>\n<p>夫牟氏其中，蜀人也，民国三十年生人，少小多智，见识过人，口才便给，雄辩滔滔。三入大学不可得，贫贱不夺青云志，操匠作之余而学马列，聚腹诽之士而攻当道，乃于国朝二十五年（1974）下狱，有司议决，将秋后问斩者。此乃牟氏刑徒之始也。</p>\n<p>三十年（1979），牟氏脱狱，乃决意商贾，创“中德”于万洲，倒钟表而小富，盖万洲，长江之边鄙，贫瘠之小县，牟氏出千古未有之奇计，愚民叹百年不见之奇商，中德乃大发也，当其时也，地方九品厌其狂，乃罗织其罪，二下牟氏于狱，牟氏颇不惧，竟于囹圄上书，纵论国家短长，且欲入执政之党尔。未几，牟氏果出，当是时也，国家中兴，拨乱反正，则牟氏之二出，英雄也。</p>\n<p>牟氏既出，乃画黑白猫于堂，意者时不我待，孔方为尊，长江逝者如斯，不惑之年迫近，乃放胆大搏，举凡航运、服装、学校、竹编、灯饰、地产、旅游等类，牟氏三天一策，五日一决，然百发竟无一中，起始则豪气干云，末了则过眼云烟，牟氏之谋，于故里竟无所成，乃痛别乡梓，移师他乡也。</p>\n<p>四十年（1989）年，牟氏以国朝之杂货，换回俄国之飞机，此诚国朝商贾前无古人之举者，牟氏遂名著海内外，`坊间追捧，人神互易，牟氏声名大噪，乃移驻京师，更中德曰南德，坐京师而俯瞰乎中原，假商贾而预闻乎政事，儒商之意不在商，在乎朝纲之欲握者也。</p>\n<p>四十一年以来，牟氏颇察风云之畸变，屡出惊世之大言：崩雪山而引乎暖流，射卫星而覆盖世界，满洲里而建北香港，俄罗斯而设重工城，仿先帝之形而挥手，畅长江之游以貌似，纵论世事期以上达，自比潜龙无非在渊，在商不言商，无位谋其政，商贾之道，无非骗假，亿万金银，来去无踪，处西南边鄙而曰中德，驻京师北地偏曰南德，牟氏之败，其行状颠倒如此，安得不败乎？</p>\n<p>五十年（1999）元旦甫过，有司捕牟氏入狱，获罪刑无期也。近乃宽侑其罪，改获十八年之刑也。</p>\n<p>论者谓：牟氏之灭，欺诈尔，张狂尔，罪无可倌。余则谓：牟氏之灭，非商贾之罪，乃商贾而预闻朝纲之罪也，夫商贾，金银累万无罪也，期以金银而干政则大逆不道也，牟氏则干政以为乐事，暗效先帝行状以自得，此则上不容于朝，中不容于臣，下不容于民，如是则牟氏之必败，然也，牟氏或者再出，倘重蹈覆辙，则再败必也。<br />\n是谓补传。</p>\n","author":971,"categories":[28589,9203],"tags":[28189,27588,28540]}