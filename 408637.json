{"id":408637,"link":"https://chinadigitaltimes.net/chinese/2015/07/【新史记】老饕餮：女杰列传之高耀洁评传/","date":"2015-07-29T18:10:10Z","modified":"2015-09-29T18:36:03Z","title":"【新史记】老饕餮：女杰列传之高耀洁评传","content":"<p>新史记女杰列传之高耀洁评传<br />\n　　<br />\n　　 盖国朝五十余年以降，上焉者旌表之女杰多矣，然则过眼云烟者众，足供楷模辈稀。盖因上之好者，下未必耳。下之好者，上必恶焉。上下皆好者几稀，高耀洁是欤？</p>\n<p>　　 高耀洁，山东人氏。民国十六年生人。（1927）出望族之家，得私塾之教。渐长，弃金莲之迫而入学堂焉。国朝四年（1953）毕业于豫省医学院。初以妇科为专，后术业精进，医道精良，遂为豫省良医。如是者四十余年也。<br />\n　　<br />\n　　 国朝四十年迩来，（1989）爱滋瘟疫渐侵我朝，初不识也。当是时，国朝中兴，人欲澎湃，大都煌煌有盛世之相，乡村岌岌现危殆之机。然上焉者不察，倾国力以厚城市，竭民财而薄农乡。<br />\n　　爱滋瘟疫，首现于外邦，凡男女有不洁之交，瘾君子有互易之具等，均获此疫之染。初以小恙现，继之骨蚀肉尽，形同枯尸。米国等强盛之邦，迄今束手，世无丹药可针砭者也。<br />\n　　<br />\n　　四十七年，（1996）高教授首诊是疫，大惊。外邦有此疫之报者，无非滥交吸毒，我朝罹患者，竟乡间良家之男女，田野贫穷之父兄也。高乃暗访于豫省五十余县，穷究其源。其时，教授已年届耄耋，垂垂老妪也。不意豫省果有血祸之灾焉。中原富庶乃前代旧事，豫中贫弊实触目惊心：上蔡等地，卖血为生者以村计，日售三升以为常。医馆乏血浆，血头主其事，红血汩汩，碎银三五；父兄接踵，疫随血流，遂成惊天血祸。<br />\n　　<br />\n　　高教授究得本源，乃停诊罢医，发愤疾呼，意者遏血祸之灾于源头，期朝野哀悯于黔首。又不意地方吏员不羞于本等之有罪，反恶老妪之察查，欺下瞒上，堵截围追，惊恐于真相之大白。教授奋其余勇与战，出清贫之资救幼孤，撰泣血之章告天下，印自救之书散城乡，拼风中残年抒国难。如是者几近十年。尝曰：但愿人皆健，何妨我独贫者也。<br />\n　　<br />\n　　未几，老妪之孤愤终乃感天动地，与之偕同者渐多。外邦崇敬于前，誉为“德兰修女”，助其大奖数十；当朝奖掖于后，谓之“感动中国”，大臣体察动问。然教授老矣，夫君仙逝，孑然老身而已矣。虽然，则教授德昭日月，功在千秋，堪为国朝女杰第一人也。<br />\n　　<br />\n　　论者或谓：高耀洁之功，首在血祸之揭，近者血祸之灾有所遏，则爱滋之疫或可免矣。余则谓：血祸之灾，在可免不可免之间也。其不可免者，中兴之策厚此薄彼也；其可免者，纳老妪之危言，输民以血，则民之血可得不输，血祸庶几可免矣。至若爱滋瘟疫，则不可大言曰我朝可免矣！</p>\n<p>　　痛矣哉！国有难，老妪其挽！</p>\n<p>　　是为记。</p>\n","author":971,"categories":[28589],"tags":[27588,28590,9357,13969]}