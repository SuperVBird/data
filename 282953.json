{"id":282953,"link":"https://chinadigitaltimes.net/chinese/2013/03/香港獨立媒體-咩喺愛護動物-貓食草5/","date":"2013-03-09T00:00:57Z","modified":"2013-03-09T00:00:57Z","title":"香港獨立媒體 | 咩喺愛護動物: 貓食草(5)","content":"<p><p><strong>註:</strong> 英文原文詳細過香港語版好多好多!</p>\n<p>上次篇嘢講到貓貓要食嘅營養入面, 要有必須性脂肪酸, 而草裏面有唔少 linoleic acid 同埋 linolenic acid, 可以滿足到貓貓嘅須要. 今次要講嘅喺嘅草入面, 同樣對貓貓好緊要嘅嘢, 其中包括維他命 B3 (Niacin), 維他命 E, 同埋纖維. </p>\n<p><strong>維他命 B3 (Niacin)</strong><br />\nIkeda et al. (1965) and Morris (2002) 講到, 大部份哺乳動物可以用 tryptophan 造 NAD (Nicotinamide adenine dinucleotide), 但喺貓貓就唔得啦. NAD 喺有氧呼吸入面一定要有嘅 cofactor, 唔夠 NAD 嘅話, 貓貓就會謝曬, 所以冇佢唔得. Ikeda et al.’s (1965) 嘅實驗, 證明貓貓身體入面嘅 picolinic carboxylase 會將佢嘅 tryptophan 變成 glutarate, 而唔會用 tryptophan 呢造 NAD, 所以貓貓就要靠食嘢, 先可以攞到足夠嘅 NAD. </p>\n<p>一般呢講, 貓貓食肉, 就可以吸收到 NAD, 但喺大自然入面, 如果貓貓打唔到獵, 就食唔到肉, 咁就吸呼唔到 NAD, 就會做唔到有氧呼吸, 好快就瓜得. Hoppe-Dominik’s (1988) 研究野豹, 就發現好多捱餓好瘦嘅野豹死咗之後, 响佢哋嘅胃入面, 都會搵到好多草, 但喺就完全冇肉肉. 其實, 唔止喺野豹, 餓死嘅狐貍都喺一樣, 佢哋個胃入面一樣有好多草. </p>\n<p>因為豹一直俾人類認為喺食肉獸, 所以 Hoppe-Dominik’s (1988) 同埋其他科學家, 到依家都冇辦法解釋, 點解豹冇嘢食嗰陣, 會食咁多草. 其實, 只要我哋用個腦諗吓, 就知道個原因好可能喺貓同豹嘅祖先, 都唔喺全食肉嘅, 所以一直都有食一啲對佢哋好緊要嘅, 又喺周圍都搵到嘅植物. 草尤其是喺响貓貓响打唔到獵, 食要唔到肉, 吸收唔到 NAD 嘅時候, 俾到佢地足夠嘅 NAD, 咁貓貓就唔洗死啦. 大家都知, 草就道道都有啦, 而且草入面仲有好多 NAD 添, 咁所以貓科動物, 又有乜可能會咁笨唔識去食草, 呢到吸收 NAD 呢?!</p>\n<p><strong>維他命 E (tocopherols) </strong><br />\n維他命 E (tocopherols) 喺一啲抗炎同埋抗氧化物, 喺好多哺乳類動物都一定要靠食先攞到嘅營養. 狗狗多數都唔會有維他命 E 不足, 但喺有啲貓奴俾貓貓食得太多吞拿魚或者喺魚油之類嘅嘢, 就可能搞到貓貓維他命 E 不足, 結果就有  steatitis/pansteatitis (黄脂病). 貓奴以為咩咩 omega-3 有益, 結果食得太多, 又食唔夠維他命 E, 脂肪氧化, 搞到貓貓身體入面累積 ceroid, 結果貓貓身體細胞發炎, 仲可能有 necrosis (細胞壞死) 添. </p>\n<p>Cordy (1954) 同埋 Gershoff and Norkin (1962) 嘅研究, 發現原來貓貓有可能因為食得太多吐拿魚油或者 safflower seed oil (紅花子油), 搞到維他命 E 唔夠. 另外, 如果貓貓食物入面有 20% 以上嘅豬油, 就會搞到有 myositis 同埋 myocarditis 呢兩種病. 如果用 50g 吐拿魚油代替豬油, 貓貓仲可能會有好犀利嘅 steatitis 添, 嚴重嘅話, 會令到貓貓成長出問題. 但如果响啲嘢食道加多啲維他命 E, 咁貓貓就會冇事架啦. Hendriks et al. (2002) 佢哋估, 如果成貓食得太多 PUFA (polyunsatruated fatty acid 多重不飽和脂肪), 咁佢哋就須要食番多啲維他命 E. </p>\n<p>好明顯, 貓貓祖先野生嗰陣, 捉老鼠食嘅話, 好可能食埋個腦同肝, 尤其喺因為佢哋須要多 long-chain PUFA, 例如 linoleic acid, linolenic acid, arachidonic acid (AA), EPA, 同埋 DHA 等. 特別喺 AA, 好可能要靠食腦同肝呢吸收. 但喺 PUFA 好容易就會氧化, 搞出好多 free radicals, 而維他命 E 就可以抗氧化. 最緊要喺, 絕大部份維他命 E 只靠食植物先有, 而貓貓又從來都好少食其他植物(除咗草同南瓜例外). </p>\n<p>Hendriks et al. (2002) 嘅研究就話, 如果餵俾貓貓食嘅魚油質素高啲, 咁入面可能有 selenium, selenium 同維他命 E 一樣喺抗氧化物, 所以貓貓就唔會唔夠維他命 E 啦. 但如果食太多質素唔好嘅魚油, 咁貓貓嘅維他命 E 就好可能唔夠. [1]</p>\n<p>响大自然環境入面, 貓貓冇可能食到好多 selenium, 咁貓貓好自然會去搵多啲維他命 E 嘅食物. 簡單呢講, 維他命 A, D, E, 同 K 都會溶响脂肪道, 而草就有好多維他命 E 同埋脂肪酸. 只要貓貓聞到草入面嘅脂肪酸, 鐘意食草嘅話, 咁就會同時食到足夠嘅維他命 E 啦. </p>\n<p><strong>纖維 (Crude Fiber)</strong><br />\n牛會利用第二格胃 (rumen) 入面嘅細菌消化草, 將啲本來冇辦法消化嘅纖維, 變成短鏈脂肪酸 short chain fatty acid (SCFA), 然後吸收. 但貓貓唔喺牛, 冇牛咁大個 rumen, 所以有咩辦法消化草入面嘅纖維.  </p>\n<p>消化唔到嘅纖維, 對貓貓腸胃同排便有好處, 但就可能對消化唔好. Earle et al. (1998) 嘅研究, 話食得太多纖維, 會令到貓貓對同時食入去嘅其他營養消化差咗. 但喺佢哋嘅研究, 喺用咗啲磨碎咗嘅非水溶纖維, 因為纖維磨碎咗, 表面面積會大好多, 阻住貓貓對其他營養嘅消化都唔出奇. 而貓貓食草唔會咬碎, 草喺成條吞入肚, 所以應該唔會有阻住其他嘢消化嘅問題. </p>\n<p>另外, 草細胞入面仲有好多 beta glucan. Almirall et al. (1995) 嘅研究, 話 beta gluan 會令到雞雞對其他一齊食入去嘅嘢嘅消化變差, 尤其喺蛋白質同脂肪. 好彩呢種影響多數會發生喺雞仔道, 成雞就好少有咩事. beta gluan 都有啲可能影響貓貓腸胃對其他嘢嘅消化, 尤其是喺細貓仔. </p>\n<p>Kienzle et al. (1991) 嘅研究話, 就算响貓食物入面加咗 10% 乾草纖維, 都唔會影響貓貓嘅正常消化, 唔會令到貓貓有濕便. Sunvoid et al. (1995) 嘅研究就話, 纖維可能會响貓貓腸入面發酵, 反而可能對貓貓腸胃有益. 但食得太多水溶纖維 (例如, citrus pectin, locust bean gum, guar gum), 可能有反效果. 好彩草入面主要喺非水溶纖維, 而唔喺水溶纖維, 所以唔會有類似嘅問題. 非水溶纖維會增加貓貓大小腸嘅蠕動, 令啲食物唔會留响腸入面太耐, 對貓貓嘅大便可能有幫助. </p>\n<p>註:<br />\n[1] 人同貓一樣, 絕大部份嘅維他命 E, 都要靠食菜同埋生果先食到, 但喺其實野生三文魚都會有維他命 E 架. 點解咁奇呢? 因為野生三文魚會食好多海藻, 而海藻入面就有好多好多維他命 E, 所以野生嘅三文魚啲肉入面都會有維他命 E 架. 即喺話, 食野生三文魚, 雖然入面有好多 Omega-3 之類嘅 PUFA, 但食多咗都唔怕有氧化嘅問題! 問題喺, 依家市面上賣嘅, 都唔喺野生三文, 而喺人工三文魚. 人工三文食人工飼料, 入面當然冇乜維他命 E, 咁食得多人工三文魚, 氧化帶呢嘅問題嘅可能性就高好多架啦!</p>\n<p>英文原文:<br />\n<a rel=\"nofollow\" target=\"_blank\" href=\"http://www.happymeow.org/Research.pdf\" title=\"http://www.happymeow.org/Research.pdf\">http://www.happymeow.org/Research.pdf</a></p>\n</p>\n<p><small>本文由自动聚合程序取自网络，内容和观点不代表数字时代立场</small></p>\n<form method=\"POST\" action=\"http://chinadigitaltimes.us4.list-manage.com/subscribe/post?u=17daa75df533f6c6ff72e51ab&#038;id=2ea93c5b7b\">\n<a href=\"http://eepurl.com/msuvD\">墙外新闻实时更新 欢迎订阅数字时代</a><br />\n <br /><input type=\"email\" value=\"\" name=\"EMAIL\" id=\"mce-EMAIL_in_post\" size=\"25\" style=\"display:block;\" placeholder=\"请输入您的邮件地址\" required><br />\n\t<input type=\"submit\" value=\"点击订阅\" name=\"subscribe\" style=\"height: 20px;\" id=\"in_post_subscribe\"><br />\n</form>\n","author":997,"categories":[18270,18269,20534],"tags":[16910,8712,14403]}