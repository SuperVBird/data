{"id":408644,"link":"https://chinadigitaltimes.net/chinese/2015/07/【新史记】林彪列传/","date":"2015-07-29T18:34:09Z","modified":"2015-09-29T18:35:03Z","title":"【新史记】林彪列传","content":"<p>史记林庄公世家</p>\n<p>林庄公本讳育蓉，后改彪。少沉鸷多谋。民国十二年，年十六，入赤青团。年十八，下广州，入黄埔军校习兵法并入我党。前朝武厉帝行北伐，公亦在军中。十六年，前朝武厉帝背盟杀我党众，朱忠武王、周文正公遂于南昌起义军，公从之，多立功勋，十九年，公方二十三岁，加赤四军统军。二十一年，授赤一军团统军，善奇袭，但与贼战，多以此胜。</p>\n<p>二十三年，王师败绩，乃行长征。遵义之会时武帝复得兵权，公以武帝多行少战，乃上书请以彭桓公代之，武帝怒，赐书责之。二十六年，倭贼犯我。王师遂受前朝号令林庄公本讳育蓉，后改彪。少沉鸷多谋。民国十二年，年十六，入赤青团。年十八，下广州，入黄埔军校习兵法并入我党。前朝武厉帝行北伐，公亦在军中。十六年，前朝武厉帝背盟杀我党众，朱忠武王、周文正公遂于南昌起义军，公从之，多立功勋，十九年，公方二十三岁，加赤四军统军。二十一年，授赤一军团统军，善奇袭，但与贼战，多以此胜。</p>\n<p>二十三年，王师败绩，乃行长征。遵义之会时武帝复得兵权，公以武帝多行少战，乃上书请以彭桓公代之，武帝怒，赐书责之。二十六年，倭贼犯我。王师遂受前朝号令，共赴国难。前朝授公为统军，于王师中仅次朱忠武王与彭桓公，而与刘威公、贺愍公齐。八月，公统军之平型关，以倭贼轻而无备，设伏于道旁。比贼至，伏兵四起，大破之，斩首千余级，大获辎重。时汉军与倭贼战每败，公一战破之，汉军士气皆振。二十七年，军至隰县，公为阎锡山军误伤，遂返延安疗伤，不能愈。冬，赴俄狄疗之，自是，公常多病，惧喧哗。</p>\n<p>三十一年，公自俄狄归。三十四年，倭贼降，武帝加公镇东将军，假节督幽州诸军事，统兵收辽东。公虽偶有四平之败，然所战多克。公每决策，鲜与众将议，终日对地图耳，然所筹划无不中者。</p>\n<p>三十六至三十七年间，连克强敌，贼兵退守长春、锦州、沈阳等数城，余地皆为王师所有。三十七年九月，行辽沈之役，先进围长春，军民多有饿死者，十月二十一日，守将郑洞国降。连克义县、塔山等地，强攻锦州，断贼兵入关之路。十月二十八日，大破贼西进兵团，擒贼将廖耀湘。十一月二日，克沈阳。计斩俘四十六万余，辽东全境尽为王师所有。辽东贼军如新一军、新六军者，皆贼中精锐，而公一战尽破之，天下震恐。公遂与罗懿公、刘烈侯统军入关，会合聂定公之众取幽冀二州，克天津，进围幽州府，守将傅作义降，幽冀二州遂定。公复统大军南下，势如破竹，连克荆、交诸州及朱崖洲。贼将白崇禧者，多智谋，号“小诸葛”，与公战于交州西，大为公所破，斩俘十七万余人。</p>\n<p>武帝二年，美夷攻高丽北朝，公有疾不能行，遂以彭桓公为帅。五年，加副丞相。六年，武帝封十元帅，公居朱忠武王、彭桓公之下，列第三。初，公鲜问政事，但以武将自处。及武帝贬彭桓公，遂屡加公官爵。十七年，武帝行文革，公多为所用，而公亦多假帝诏令除异己。二十年，封王爵，加九锡，赐天子旌旗，剑履上殿，出入免跪拜，宠爱有加。公权倾朝野，时人多以媚主议之。二十二年，公叛，欲弑帝，帝觉，公遂与其妻子北奔，死于漠北之地。后俄狄至公死所，斩公及妻子、从人之首，支大镬烹之，携其首返狄京，故公之尸首至今仍不得返乡而葬。</p>\n<p>孝宽论曰：开国诸将，以功论之，朱忠武王功德盖世，彭、林二公其次焉，而我朝开国文臣武将，敢犯武帝天威者，唯彭、林二公耳。观二人之用兵，彭桓公勇冠三军，亦多智谋，林庄公则善筹算，每战求十全必克，多有不同。而观二人之为人，彭桓公不愧堂堂丈夫，而人多责林庄公为奸险，至窜死漠北，身首异处，实可叹哉！然林庄公之事实多可疑之处，本朝史官之言，亦不可尽信也。</p>\n<p>贺兰吹雪君的金缕曲　　林庄公（十四叠秋水轩韵）（2005、12、29）</p>\n<p>大漠秋风卷，想当日、白虹贯日，瞬间流遣。（注一）折戟埋沙何处是，赢得周公泪泫。（注二）与虎伴、形同缚茧。几度犯颜批龙介，算机心、可測長江浅。富国术，未曾展。</p>\n<p>白韩流亚当朝显，善用兵、白山黑水，从容踏扁。江左谁呼小诸葛，交手逃之如犬。四平败、平生难免。身後迷雲費捉摸，料內情、也似淮阴典。原上草，凭谁剪。</p>\n<p>===========================================================<br />\n注一：民间传林彪死日，内蒙一带上空出现白虹贯日奇异天象。<br />\n注二：据说周恩来当日闻林彪死讯曾失态痛哭，其中玄机颇耐寻味。</p>\n","author":971,"categories":[28589],"tags":[16317,28189,27588,13788]}