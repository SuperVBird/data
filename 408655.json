{"id":408655,"link":"https://chinadigitaltimes.net/chinese/2015/07/【新史记】文强列传/","date":"2015-07-29T20:27:33Z","modified":"2015-09-29T21:11:59Z","title":"【新史记】文强列传","content":"<p>新史记贪腐列传·文强列传</p>\n<p>       文强者，巴南人也，官居渝州臬司按察使，国朝六年诞。少好权术，喜名声，任侠而无行检。初，为巴南小吏，尚勤勉，坚直廉正，无所阿避。国朝四十一年，复为磨勘，得中廪生，籍此直上青云。四十三年秋，官拜渝州臬司衙门按察副使，后累陟。</p>\n<p>       夫文强，无愧其名也，国朝四十九年，有巨盗张某起事于湘，杀兵民、劫官银、掠财货，亡命于江湖，为官民所患。数剿之，奈何此盗奸猾阴毒，又尝有娼门妇助焉，屡得脱。强受命于当时，倾湘鄂渝三地之力，耗六载，终擒。是役，兵勇围其于市，降，仆地，文强复以履踏其面，道：“服否？”作侠义豪雄状，存立照，刊于邸报，声名鹊起，誉满湘渝。今观之，夫文强之强，非缉盗之力强也，乃贪名之强耳。传（左传）曰：窃人之财，犹谓之盗；况贪天之功，以为己力乎！尝假嫉恶如仇之名，行欺世盗名之实，为人不齿矣。</p>\n<p>       巴渝民风慓悍，刚直重义，清末同治道光两朝皆有“哥老会”纵于乡野，前朝亦有“袍哥会”横于当世，会中多贩夫走卒之群属，亦不乏官宦权贵者类聚。盖而论之，无非乡党结社自保于乱世尔。然于今世，内政通人和、百废俱兴，外万邦来朝、唯我是瞻。此等纠党营社之行状实属法之乱源，国之隐忧。更有奸佞邪妄之徒，结地方豪强村氓于野，行鱼肉乡邻，霸市欺行之实于市，民以“黑社会”谓之。</p>\n<p>       强有乡党黎氏、陈氏，少与之交。后强显贵，握权柄，咸附之。乡党近趋，无违法理也，然黎陈皆非善类，募悍勇亡命徒，开香堂，执兵刃，设赌坊，营妓馆，皆违法禁。另以商贾伪其行，霸市欺行，弗从，皆用强，以黑富商，以商养黑。于此，文强皆鉴，然非疏而远之，反充为伞遮，上行下效，数十吏皆以成黎陈隼犬。是时，官匪一家，沆瀣如墨。</p>\n<p>      五十九年，开国臣将之后薄公入渝主事。悉查其罪，革其职，剪其羽翼，锒铛入狱者逾百。</p>\n<p>      大史公曰：“为官者，应权为民用，情为民系，利为民谋。毋为一己之私代天下万民之利。”</p>\n<p>      是为记！</p>\n","author":971,"categories":[28589],"tags":[9736,27588]}