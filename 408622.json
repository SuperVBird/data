{"id":408622,"link":"https://chinadigitaltimes.net/chinese/2015/07/【新史记】老饕餮：冤屈录-唐福珍书/","date":"2015-07-29T16:20:23Z","modified":"2015-09-29T16:37:29Z","title":"【新史记】老饕餮：冤屈录 唐福珍书","content":"<p>新史记 冤屈录 唐福珍书</p>\n<p>     余作新史记久矣，又不作者亦久矣。作也不胜其记，不作则不胜其愤。前此，余也曾作“恶政列传”数篇，拆迁之恶累累在牍，三年迩来荼毒滔滔。己丑乃大典之年，煌煌典仪甫卷甲，汹汹拆迁又鸣金。巴蜀震后伤犹在，恶政挥刀向草民。</p>\n<p>     唐福珍女士，蓉城在籍之草民也。世居金牛区天回镇金华村。薄有家产，无非勤力于朝夕；三层小楼，冀望传承乎后世。未料当局有大兴土木之案，唐氏家宅当其道，吏员等挟威商于唐家，无非以小补之计劝诱，以党国大局恐吓，而唐氏不为所动。威逼劝诱数匝未果，当局乃于十一月十三日晨裹甲而出，于唐家擂鼓布阵，其势也汹汹，其阵也密密，皂者城管，盔者警卒，腆肚者、叉腰者、油头者辈，无不面目狰狞；破拆机、挖掘机、推土机等，尽皆舞爪张牙。</p>\n<p>唐氏大愤，登楼顶，张国旗，据理力争，斥其无道。是时也，血色之旗风动于上，兵戈之阵环列于下。唐氏居高临下而呼天，恶吏面旗斥骂以抢地。唐氏忽以汽油淋漓其身，期以自焚阻遏铁甲之攻，未料腆肚叉腰者擂鼓鸣金，铁甲隆隆向民居，五星之旗风中泣。唐氏悲愤无状，再以汽油淋身，遂点火自焚。是时也，油焰腾空，唐氏被火，家人惨叫，旁观者呼，而恶吏并城管警卒等木然环列，竟无援手者，亦无停攻之令。未及，唐氏焦烂于国旗之下。</p>\n<p>唐氏燎焦入院，警卒密布医馆，亲人等竟不得探视，吏员曰“须得上峰首肯”云云。数日后，唐氏不治，含恨而亡。有金牛区城管吏员钟昌林者告世人曰“唐氏乃抗法者也”，是故，则唐氏之死，乃咎由自取者也。</p>\n<p>论者曰：唐氏自残，究属不智，或曰：唐氏之死，或可遏阻拆迁恶政焉尔。余则谓：皆非也。民不畏死，何以死惧之？家园毁于恶政，则生不如死，冥界幸无拆迁之祸也。唐氏燎焦之躯甫离楼顶，铁甲森森之阵昂然攻入，唐家哀号之声犹在，家园顷刻之间荡平，唐氏饮恨离世未几，恶吏腆肚指斥随即。以是观之，则唐氏之死，无碍盛世之光鲜，难阻拆迁之大势，不敌恶吏之汹汹，惟余草民之瑟瑟，如是而已，岂有它哉？</p>\n<p>是为记。</p>\n","author":971,"categories":[28589],"tags":[9343,8937,22786,16039,24930,28590,20058]}