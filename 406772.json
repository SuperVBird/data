{"id":406772,"link":"https://chinadigitaltimes.net/chinese/2015/07/【新史记】杨佳列传/","date":"2015-07-01T07:00:26Z","modified":"2017-01-03T20:05:35Z","title":"【新史记】杨佳列传","content":"<p><a href=\"http://chinadigitaltimes.net/chinese/files/2015/09/0.jpeg\"><img src=\"http://chinadigitaltimes.net/chinese/files/2015/09/0.jpeg\" alt=\"0\" width=\"550\" height=\"348\" class=\"alignnone size-full wp-image-406773\" srcset=\"https://chinadigitaltimes.net/chinese/files/2015/09/0.jpeg 550w, https://chinadigitaltimes.net/chinese/files/2015/09/0-300x190.jpeg 300w\" sizes=\"(max-width: 550px) 100vw, 550px\" /></a></p>\n<p>杨佳者，京师皇城根人也。少文静，好读书，其父赞曰：吾儿好读书，懂事明理。及少长，父母离异，佳闷闷不乐，性情日见孤僻，无业谋生，乃终日游走网络江湖。<br />\n和谐年，佳游玩至海上松江府，力乏，租车代步。不意有捕快欲凑捕盗指标，竟诬以盗车，捕而罚之。佳以清白自许，至公堂不跪，昂昂然而辩之。然捕快衙役不听其辩，拘之辱之，并施杀威棒一百。佳忿极，乃择七月一日吾朝吉日，于衙门外燃火，乘乱突入禁中，拔刀砍杀，如入无人之境，当场斫翻十余人，计六死四伤。力竭受缚，犹目炯炯不惧，曰：怨气荡然，死无憾矣。<br />\n事发，朝野震惊。小民皆窃窃私议，官府且不自保，焉能护吾等乎？<br />\n初，佳一路杀入，遇女官人则不犯。野史曰，此为念母抚育恩之故。谬也。盖佳于公堂受辱并领杀威棒时，有女官人劝众衙役莫如此，虽劝而不止，然佳心存感激焉，故不犯。<br />\n太史公曰：性刚烈如杨佳者，不惧死而惧受辱，一朝受辱，必流血百步，伏尸数人。捕快衙役如遇此辈，宜诱导之而不可威逼之。又曰：所谓和谐，在政通人和，劝恶从善，化戟为犁。至若诬人为盗，逼民造反，欲谋和谐，无异缘木求鱼也。</p>\n","author":971,"categories":[28589],"tags":[28189,27588,32206,21365]}