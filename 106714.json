{"id":106714,"link":"https://chinadigitaltimes.net/chinese/2010/09/张潮《幽梦影》摘录欣赏/","date":"2010-09-23T11:28:19Z","modified":"2010-09-23T11:28:19Z","title":"张潮《幽梦影》摘录欣赏","content":"<p><p>转－－《幽梦影》</p>\n<p>&#8212;-作者张潮，字山来，号心斋、三在道人，江苏江都人，生于顺治八年，是清代文学家、小说家。</p>\n<p> </p>\n<p>\n除《幽梦影》外，还撰有《花影词》、《心斋聊复集》、《奚囊寸锦》、《心斋诗集》、《鹿葱花馆诗钞》等。《幽梦影》一书由《幽梦影》、《幽梦续影》、《围炉夜话》三部组成。此书在写作的过程中即得到清初一百二十余位大学者和艺术家的赞赏和评点，影响极大。</p>\n<p>　　<br />\n　　<br />\n　　摘录：<br />\n　　<br />\n　　1、昔人云:若无花、月、美人,不愿生此世界。予益一语云:若无翰、墨、棋、酒,不必定作人身。<br />\n　　<br />\n　　2、庄周梦为蝴蝶,庄周之幸也;蝴蝶梦为庄周,蝴蝶之不幸也。<br />\n　　<br />\n　　3、梅令人高，兰令人幽，菊令人野，莲令人淡，春海棠令人艳，牡丹令人豪，蕉与竹令人韵，秋海棠令人媚，松令人逸，桐令人清，柳令人感。</p>\n<p>　　<br />\n　　4、山之光;水之声;月之色;花之香;文人之韵致;美人之姿态;皆无可名状,无可执着。真足以摄召魂梦,颠倒情思!<br />\n　　<br />\n　　5、美人之胜于花者,解语也;花之胜于美人者,生香也。二者不可得兼,舍生香而取解语者也。<br />\n　　<br />\n　　6、情必近于痴而始真;才必兼乎趣而始化。<br />\n　　<br />\n　　7、月下谈禅,旨趣益远;月下说剑,肝胆益真;月下论诗,风致益幽;月下对美人,情意益笃。<br />\n　　<br />\n　　8、万事可忘,难忘者名心一段;千般易淡,未淡者美酒三杯。<br />\n　　<br />\n　　9、所谓美人者:以花为貌,以鸟为声,以月为神,以柳为态,以玉为骨,以冰雪为肤,以秋水为姿,以诗词为心。<br />\n　　<br />\n　　10、能读无字之书,方可得惊人妙句;能会难通之解,方可参最上禅机。<br />\n　　<br />\n　　11、黑与白交,黑能污白,白不能掩黑;香与臭混,臭能胜香,香不能敌臭。此君子小人相攻之大势也。<br />\n　　<br />\n　　12、多情者必好色，而好色者未必尽属多情；红颜者必薄命，而薄命者未必尽属红颜；能诗者必好酒，而好酒者未必尽属能诗。<br />\n　　<br />\n　　13、花不可见其落，月不可见其沉，美人不可见其夭。以爱花之心爱美人，则领略自饶有别趣，以爱美人之心爱花，则护惜倍有深情。</p>\n<p>　　<br />\n　　14、天下有一人知己，可以不恨。不独人也，物亦有之。如菊以渊明为知己；梅以和靖为知己；竹以子猷为知己；莲以濂溪为知己；桃以避秦人为知己；杏以董奉为知己；石以米颠为知己；荔枝以太真为知己；茶以卢仝、陆羽为知己；香草以灵均为知己；琵琶以明妃为知己。一与之订，千秋不移。若松之于秦始，鹤之于卫懿，正所谓不可与作缘者也</p></p>\n","author":176,"categories":[9203],"tags":[]}