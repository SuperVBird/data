{"id":407891,"link":"https://chinadigitaltimes.net/chinese/2015/07/【新史记】老饕餮：奥运大传/","date":"2015-07-01T07:00:02Z","modified":"2015-09-24T20:28:22Z","title":"【新史记】老饕餮：奥运大传","content":"<p>余前此曾作奥运前传一通，以记其胜。期以盛会之期，而中传、而后传也。不意盛会未举而巴蜀大震，圣火游递而妖孽随行，乃以盛会为禁脔，口不可议，手不得指，鸟巢秘藏奉圣乐舞之大典，京师密布兵勇警卒之严阵。地方大员等，遥望京师而惶恐，各自为阵护城池。余也布衣，未敢逆鳞，是以三缄其口也。今则盛会鸣金，列国或囊金捡银而去，或功败铩羽而归，唯我地主之国尚得三月之欢方可尽兴也。余也不甘独乐，乃畅饮浊酒三盅，出此大传，独乐乐何如众乐乐乎？</p>\n<p>    噫嘻！岁在戊子七月初八，时在庚辰，吾朝举奥运盛会于京师焉。是时也，鸟巢无卵翼而容四海，京师空街衢以迎五洲。二百余国整队而来，十万官民高座以观。君臣居中，欣欣然俯瞰列国朝觐；万众环伺，轰轰然讥诮外邦仪轨。任尔总统元首，到此来侧厢摇扇；便是公子王孙，那时节汗如雨下。</p>\n<p>   盛典乐舞大矣哉！内廷供奉班头张氏艺谋者庖厨亲炙，万千青壮男女披挂成兵。方圆布阵，五千载阴阳之秘辛番邦惊恐；太极仁化，七色幡儒道之精要世界膺服。奥运百年无此盛典，英美列强汗愧难继。大国之威仪憾天，盛世之壮丽动地。十万众呐喊于京畿，四十亿惊诧于万国。盛矣哉！极矣哉！汉唐雄风今又是，东亚崛起唯吾国！</p>\n<p>   然则坊间颇有讥评张班头者云：起承于极阴之暗仄，迂腐于竞技之远壤。缶阵以酒器而发革声，童稚以唇语而代清唱。手卷之绘，肉笔滚抹丹青；活字之术，雀牌连和三匝。国粹以木偶提吊，飞天折美人之腰。烟火绚烂，乃电脑神乎其技；夜来大脚，竟尔足踏窠巢。宣谕台杂沓其影像，白衣女力竭于礼宾。诸如此类。谤议细流不敌滔滔谀颂，乐舞皮黄禁绝窃窃私语。</p>\n<p>   初九日始，健儿捉对厮杀，争金夺银开战。吾朝以六百精锐布阵，以十当一，所向披靡。举凡无须肉搏之项，大率以巧技囊金。蹴鞠郎踢爆裆中球，女童军娇俏五禽戏。郎教头率米军进犯，聂棋圣以毒咒布防。水立方小菲尔连夺八金，香港角众贵族马上矫情。小林丹以臭鞋回赠拥趸，跳水王收数金聊作妆奁。三巨人不敌梦八队，女箭客独赢高丽邦。男女力士力拔山兮，乒乓战将舍我其谁。金榜高悬，半百之金尚有一，银铜散落，黑白之族分其余。</p>\n<p>   西历八月十八，刘翔出阵，鸟巢鼎沸，国之荣辱集于一身，民之生死悬乎十栏。令出，刘跃，旋退，以手抚足，示其苦楚。令二出，再扑，忽而顿，竟尔返，终而罢。小子有恙，足疾大崩云云。挥泪于万众愕鄂，忍别于朝野殷殷。江湖耸动，世界震惊。慰谕发乎上，禁议令乎中，流言飞乎下。</p>\n<p>   又，郎教头率米国队鏖战，未来之先，愤者发冲冠之怒，现诛杀之心。既来，则毒骂出乎祖德，喧嚣腾乎赛场。每有所战，必以客队为世仇，杀声破天，球落裂地。笑面陈率队迎战，众女将裂衣力搏。对决之日，上临，温谕双方，然愤者嘶嚎，必欲灭此朝食也。未料三局完败，愤者悻悻，善者欣欣。</p>\n<p>   再，观战之际，犯汉必诛之鼓噪扰辱列国；失金得银，如丧考妣之涕泪喷薄涎流。蠢妇指斥外国何国，沈阳青壮口淫人母。宣谕台每有刻薄之问，史冬鹏两作逼供之哭。举凡我之夺金，则剌剌鼓噪，稍有外邦得胜，即呐呐言它。诸如此类，不胜枚记。</p>\n<p>   虽然，则米国总统大乐焉。将妻携女作京师三日游矣。混迹于草民之间，呐喊于厮杀之阵，或与伟男搭肩，或与美女厮磨，那边厢北极熊足踏格国，这边厢大总统乐不思归。吾朝庶民惊诧，仰望禁宫无语。斯人尽兴归去未几，终而现与民同乐之融融焉。</p>\n<p>   西历八月二十四日，盛会鸣金落幕。红男绿女竞歌，明灭烟霞蔽月。英吉利驶来接棒车，五环旗再回泰晤士。计二八之日开锣，得十六日之欢愉也。</p>\n<p>   论者赞曰：盛会完满，几无疵瑕，夺金半百而米国失威，东风烈飏而西夷衰萎，则吾国一统江湖之期未远也。余则谓：然也，此言不谬也，盖此言发乎愤者、鄙者、愚者，无须辨也。辨则有案牍之劳形，而无丝竹之悦耳也。</p>\n<p>   噫嘻！戊子过半，而前有大悲，中有大喜，后则必得大安乎？大悲之余绪隐于大喜之烈勋，则大喜之烈勋慈祐乎大安之肇始，其必乎？其必也。</p>\n<p>是为记。</p>\n","author":971,"categories":[28589],"tags":[28189,20020,27588,28590]}