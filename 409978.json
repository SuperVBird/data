{"id":409978,"link":"https://chinadigitaltimes.net/chinese/2015/07/【新史记】平西王列传/","date":"2015-07-11T21:57:24Z","modified":"2015-10-11T22:02:42Z","title":"【新史记】平西王列传","content":"<p><a href=\"http://chinadigitaltimes.net/chinese/files/2015/10/Bo-Xilai-011.jpg\"><img src=\"http://chinadigitaltimes.net/chinese/files/2015/10/Bo-Xilai-011.jpg\" alt=\"Bo-Xilai-011\" width=\"550\" height=\"330\" class=\"alignnone size-full wp-image-409979\" srcset=\"https://chinadigitaltimes.net/chinese/files/2015/10/Bo-Xilai-011.jpg 1200w, https://chinadigitaltimes.net/chinese/files/2015/10/Bo-Xilai-011-300x180.jpg 300w, https://chinadigitaltimes.net/chinese/files/2015/10/Bo-Xilai-011-1024x614.jpg 1024w, https://chinadigitaltimes.net/chinese/files/2015/10/Bo-Xilai-011-80x48.jpg 80w\" sizes=\"(max-width: 550px) 100vw, 550px\" /></a></p>\n<p>正史尽信乎？不可。野史尽赝乎？不然。</p>\n<p>    平西王，复姓不厚。太子党中人，不厚一波次子也。不厚一波，八大臣之一，官居高位，历毛太祖，华太宗，邓明帝，江顺帝四朝，功甚大。天朝四十年，帝都有太学子弟作乱，时明帝在位，一波乃进言：“危矣，宜早作决断。”，明帝方下决心，剿之。及顺帝嗣位，改元代表，空有九五之尊，人多不服，号令不从，其父乃助顺帝，诛宝森希同，灭杨家二将，顺帝遂深念其功，父功荫于子，平西王屡有升迁。</p>\n<p>    平西王。少时心胸狭隘，为人狠辣。其父曾被批斗，平西王怒踢之，断其肋骨三。及至长成，相貌堂堂，风姿儒雅，声若洪钟，辩才胜于他人。我朝凡为吏者，多口拙不善言，然平西王长袖善舞，颇得人心。初，王到渤海郡，兴土木，安黎民，深获人心。然，平西王其志非小，颇有燕京问鼎之心。当此时，琉球有英九，辽东有不厚，人言此二者皆非池中之物。天朝五十年，暨代表七年，平西王擢升辽东郡大吏，然环视四顾。习氏近平，李氏克强，早已为一方封疆大吏，平西王多不及也。越明年，终成辽东郡郡守。</p>\n<p>    天朝五十四年，新君立，尊江顺帝为太上皇，改元和谐，是为胡高宗。和谐二年，平西王抵帝都，统领市舶司，时西夷番邦屡挑衅于我，平西王屡挫其锋，世人多赞之。和谐五年春，父薨。同年秋，坊间多有传言，平西王任副相，进军机处指日可待。然，同年冬，谪守巴陵郡，封平西王。世人皆称其为平西王。虽身处江湖之远，犹未忘燕京问鼎之志。巴陵郡，双喜临门之地。其民风剽悍，袍哥出没，非霹雳手段不足以服众。初，平西王至，豪强势甚大，有令不行，有禁不止。平西王深恨之，然势孤力单，遂召来俊臣掌刑部。来俊臣者，本姓王。其父蒙古族，其母汉族。善自由搏击之术，曾与辽东郡拳击冠军对搏，生擒之。辗转于辽东，惯施铁腕，一众宵小之徒闻其名即遁，颇有威名。</p>\n<p>    来俊臣至，欲报知遇之恩，对平西王言听计从，遂兴大圌狱，杀旧吏，剿豪强，禁丝竹，囚讼棍，无所不用其极，擒文总捕头，投之囹圄，后伏诛。坊间多有议论。然，巴陵气象为之新，百姓多赞之，声名鹊起，名誉亦归平西王。</p>\n<p>    军机九大臣中有贺氏，亦曾在渝州任职，文总捕头乃其爱将。来俊臣罗列罪状，大肆捕杀旧吏，有旧吏家属以血圌书哭诉于贺氏，言来俊臣酷圌吏，多刑讯逼供。贺氏亦知，平西王舞剑，意在问鼎。暗派锦衣卫秘访臣，查其咎，以图其罪，剪除平西王羽翼。以离间之计，掣肘平西王，使其不得志。时帝都有苍髯老者，曾掌权柄，姓乔名石，上书于朝廷，议废黜平西王。</p>\n<p>    今上决意削藩，先帝亦默许之。和谐十年初，大理寺卿入渝，以辽东郡事责来俊臣。俊臣勃然怒，摔几上之杯，拔配枪做击发状。上亦怒，俊臣恐，告之平西王。王温颜和语，劝其以退为进，释权保平安。俊臣从之。然，平西王知上削藩意决，当此关键之年，不敢杵逆圣意。平西王乃先秘捕臣属下十一人，后用众校尉围其宅，欲图臣，以悦圣心，此是舍车保帅之策也。</p>\n<p>    来俊臣获悉之，甚怒且惶恐。易容夜遁，单骑驰益州，投于西番之门。平西王惧，令众校尉循车辙围捕之，上亦怒，锦衣卫自帝都急驰入益州。来俊臣欲匿于米夷之门，终不得。又欲持械而出，后仰天长叹：“鸟未尽兮良弓藏”。己虽为一方之雄，亦难免为人鹰犬耳，兔未绝而狗已烹。来俊臣者，渝州众校尉欲得之，帝都锦衣卫亦欲得之。后，锦衣卫副使邱进押解来俊臣入帝都，有照片为证。事发后，国人哗然，友邦惊诧。人多言，平西王爵位不保矣。然，平西王翌日入滇，闲看池鸥逍遥自在。</p>\n<p>    和谐十年三月，帝都两圌会开。平西王姿态高扬，坚称今上欲赴渝出巡。今上不喜，温相亦厌其言，激烈鞭挞之。两圌会终，翌日，平西王旋即被废。坊间传闻，平西王妃谷氏曾寻方士测字卜卦，得一“晋”字，自思晋升之意，遂心生欢喜。殊不知，晋，山西之简称。不厚乃薄也，应取日薄西山之意。</p>\n<p>    《三国志》云：“故木秀于林，风必摧之；堆出于岸，流必湍之；行高于人，众必非之。前鉴不远，覆车继轨。”以平西王之才，封疆大吏绰绰有余，问鼎燕京亦有胜算。为官一方，民众多念其善，感其恩德。然其行圌事异于常人，锋芒毕露，政见不合于诸同僚，雄据一方，形同藩镇，外有强敌且众，内虽有朋但寡，祸起萧墙遂败局已定。一着不慎，全盘皆输，残局难收。从兹霸王意气尽，红歌唱罢管弦收。</p>\n<p>    来俊臣，固为一方豪杰，然遭人驱使如犬豕，后鸟未尽而良弓藏。愤而成仇，做玉石俱焚之举。貌似莽夫，终不是双瞳如豆一叶迷山之辈？否则身死人手，尚不自知。昔有帝都王宝森，大上海秦裕，今有巴陵来俊臣，欲要削藩，先翦除羽翼，三人皆为羽翼矣。</p>\n<p>    “知我罪我，其惟春秋 ”。</p>\n","author":971,"categories":[28589],"tags":[28189,27588,9164]}