{"id":282689,"link":"https://chinadigitaltimes.net/chinese/2013/03/香港獨立媒體-社運八方：港版「西奴吊架」-獨媒/","date":"2013-03-07T09:30:53Z","modified":"2013-03-07T09:30:53Z","title":"香港獨立媒體 | 社運八方：港版「西奴吊架」 獨媒名列「反中亂港組織」","content":"<div>\n<div>\n<div>\n                    <img class=\"imagefield imagefield-field_image\" width=\"500\" height=\"213\" alt=\"\" src=\"http://www.inmediahk.net/files/column_images/west1.png?1362642572\" />        </div>\n</p></div>\n</div>\n<p>唔識大陸政治嘅朋友，可能無聽過咩係「西奴吊架」，佢係一個共產黨內極左陣營設立的網站，叫<a rel=\"nofollow\" target=\"_blank\" href=\"http://www.jinbushe.org/\">《社會進步網》</a>，估計是由重慶薄熙來放水搞的， 用意係打擊黨內外嘅自由派，標簽佢地做「西奴」，要放在「吊架」上，吊死佢地，成個中共 cross over 三K黨咁，好得人驚。薄熙來下台之後，網站誓死追隨，主要攻擊嘅對象變成影帝溫家寶及其代表的黨內自由派，為黨內極左及尚武勢力舖路。</p>\n<p>日益「赤化」嘅香港，最近亦出現咗類似嘅網站 (<a rel=\"nofollow\" target=\"_blank\" href=\"http://anti-pd.com\">anti-pd</a>)，以反泛民同反法輪功為旗幟，成個網站的內容結構同《社會進步》網差唔多，最大的特色是作個人標簽，大陸版稱敵人為「西奴」，港版稱敵人為「漢奸人渣」，因為網站剛開，名單唔太長，包括有<a rel=\"nofollow\" target=\"_blank\" href=\"http://anti-pd.com/index.php?option=com_k2&#038;view=item&#038;id=221:%E4%BA%BA%E6%B8%A3%E9%BB%83%E6%AF%93%E6%B0%91%E5%92%8C%E9%BB%91%E7%A4%BE%E6%9C%83%E6%96%B0%E7%BE%A9%E5%AE%89%E6%9C%89%E5%AF%86%E5%88%87%E9%97%9C%E4%BF%82&#038;Itemid=1085\">黃毓民</a>、<a rel=\"nofollow\" target=\"_blank\" href=\"http://anti-pd.com/index.php?option=com_k2&#038;view=item&#038;id=283:%E5%A4%A7%E6%BC%A2%E5%A5%B8%E9%BB%8E%E6%99%BA%E8%8B%B1&#038;Itemid=1085\">黎智英</a>、<a rel=\"nofollow\" target=\"_blank\" href=\"http://anti-pd.com/index.php?option=com_k2&#038;view=item&#038;id=287:%E5%8F%9B%E5%9C%8B%E6%B0%91%E9%81%8B%E4%BB%BD%E5%AD%90%E7%8E%8B%E4%B8%B9&#038;Itemid=1085\">王丹</a>、<a rel=\"nofollow\" target=\"_blank\" href=\"http://anti-pd.com/index.php?option=com_k2&#038;view=item&#038;id=307:%E8%B8%A2%E7%88%86%E3%80%8C%E5%AD%B8%E6%B0%91%E6%80%9D%E6%BD%AE%E3%80%8D%E7%9A%84%E5%B9%95%E5%BE%8C%E9%BB%91%E6%89%8B&#038;Itemid=1085\">黃之峰</a>、<a rel=\"nofollow\" target=\"_blank\" href=\"http://anti-pd.com/index.php?option=com_k2&#038;view=item&#038;id=315:&#038;Itemid=1085\">陳雲</a>、<a rel=\"nofollow\" target=\"_blank\" href=\"http://anti-pd.com/index.php?option=com_k2&#038;view=item&#038;id=345:dickson-cheung&#038;Itemid=1085\">張漢賢（港獨組織者Dickson Cheung）</a></p>\n<p><img src=\"http://www.inmediahk.net/files/column_images/west2.png?1362642582\" /></p>\n<p>至於敵對勢力名單則列在（<a rel=\"nofollow\" target=\"_blank\" href=\"http://anti-pd.com/index.php?option=com_k2&#038;view=latest&#038;layout=latest&#038;Itemid=534\">「反中亂港組織」</a>）的頁面。除左支聯會、各泛民主派政黨之外，不少民間團體也榜上有名，包括香港記者協會、學民思潮、香港人權監察等等，連獨媒亦在名單之列，唔知八方幾時會被放在「漢奸人渣」列表上示眾呢？</p>\n<p>除左敵人外，當然有友好名單，即（<a rel=\"nofollow\" target=\"_blank\" href=\"http://anti-pd.com/index.php?option=com_k2&#038;view=latest&#038;layout=latest&#038;Itemid=487\">「愛國愛港組織」</a>），土共如民建聯、工聯會等固然被視為友好，但中堅份子是一堆去年區議會選舉及梁振英上台後，由西環背後組織嘅撐政府「愛港」組織同埋前排用國術向社民連挑機嘅「東方體育會」。</p>\n<p>睇嚟佢地會不時發起一啲如「反外傭居港權」式嘅「反泛民」民粹遊行。因為要發動民粹，佢地會貼好多反映社會不滿的新聞，如通賬、雙非、奶粉荒等，並將施政失效說成是泛民「政治化」和「亂港」。好明顯，上次反外傭居權成功喺區議會砌低公民黨，食過番尋味。佢地網頁仲開左個「反泛民活動」日曆，岩岩星期日壇銅鑼灣 banner 大戰當然係日曆入面啦。</p>\n<p>網站底部的連結除咗強國軍事網站外，仲有大家熟識嘅「東方日報」同「文匯報」，網站「關於我們」更大幅引用咗文匯同東方日報嘅泛民起底報道，點解？八方建議大家可以睇番劉夢熊放《陽光時務》嘅訪問，睇下梁振英同邊個相識風雨中，對方如何承諾為梁振英「遮風擋雨」；仲有泛民作為「敵對勢力」而非「合作對象」之說，也一一應驗。</p>\n<p>共產黨嘅五毛制度，係香港落地生根，似乎越來越明顯。法輪功因為首當其衝，成為狼英登位後第一個被暴力打壓的團體，佢地一早就警告大家，香港已經成為共產黨派系鬥爭嘅戰場，當中有咩派系？反法輪功 X 撐梁 X 尚武軍事，大家可以按此推敲一番。再且，一直以來，西環抱著「事事關心」的態度一手搞社團一手搞離間，最近又有「齊心基金」資助梁粉，類似 anti-pd 咁嘅網站，一定會搞完一個又一個。</p>\n<p>唉，八方都係唔好評論咁多，費事好似《信報》老鍊咁，俾人發律師信啦，一陣搞到獨媒俾人揼多鑊，更是罪過。</p>\n<p><img src=\"http://www.inmediahk.net/files/column_images/west3.png?1362642602\" /><br />\n<em>圖：內地的「西奴吊架」《社會進步網》</em></p>\n</p>\n<p><small>本文由自动聚合程序取自网络，内容和观点不代表数字时代立场</small></p>\n<form method=\"POST\" action=\"http://chinadigitaltimes.us4.list-manage.com/subscribe/post?u=17daa75df533f6c6ff72e51ab&#038;id=b4fd4ae247\">\n<a href=\"http://eepurl.com/mstlf\">墙外新闻实时更新 欢迎订阅数字时代</a><br />\n <br /><input type=\"email\" value=\"\" name=\"EMAIL\" id=\"mce-EMAIL_in_post\" size=\"25\" style=\"display:block;\" placeholder=\"请输入您的邮件地址\" required><br />\n\t<input type=\"submit\" value=\"点击订阅\" name=\"subscribe\" style=\"height: 20px;\" id=\"in_post_subscribe\"><br />\n</form>\n","author":997,"categories":[18270,18269,20534],"tags":[8635,16910,10228,19196,8712,14403]}