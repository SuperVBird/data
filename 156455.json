{"id":156455,"link":"https://chinadigitaltimes.net/chinese/2011/05/转载《苏绰：具官论》——数百字说尽数千年之政/","date":"2011-05-30T08:30:08Z","modified":"2011-05-30T08:30:08Z","title":"[转载]《苏绰：具官论》——数百字说尽数千年之政治权谋术","content":"<div>\n<div><span><strong>原文地址：</strong><a href=\"http://blog.sina.com.cn/s/blog_493412cc0100rpp5.html\" title=\"《苏绰：具官论》——数百字说尽数千年之政治权谋术\">《苏绰：具官论》——数百字说尽数千年之政治权谋术</a></span><span><strong>作者：</strong><a href=\"http://blog.sina.com.cn/u/1228149452\" title=\"吕良彪律师\">吕良彪律师</a></span></div>\n<div>\n<div>\n<p align=\"center\"><a href=\"http://blog.photo.sina.com.cn/showpic.html#url=http://s12.sinaimg.cn/orignal/493412ccga28330a6e0eb\"><img name=\"image_operate_71931304584252801\" src=\"http://s12.sinaimg.cn/middle/493412ccga28330a6e0eb&#038;690\" /></a></p>\n<p>   <br />\n宇文泰，北周开国之君。向来慕曹操之术。有苏绰者，深谙治国之道，孔明之流也。宇文泰以治国之道问苏绰，二人闭门密谈。</p>\n<p>   <br />\n宇文泰问曰：国何以立？<br />\n   <br />\n苏绰曰：具官。<br />\n   <br />\n问：何为具官？<br />\n   <br />\n曰：用贪官，反贪官。<br />\n   <br />\n问：既是贪官，如何能用？<br />\n   <br />\n曰：为臣者，以忠为大。臣忠则君安。然，臣无利则臣不忠。但官多财寡，奈何？<br />   <br />\n问：奈何？<br />\n   <br />\n曰：君授权与之官，使官以权谋利，官必喜。<br />\n   <br />\n问：善。虽官得其利，然寡人所得何在？<br />\n   <br />\n曰：官之利，乃君权所授，权之所在，利之所在也，是以官必忠。官忠则江山万世可期。</p>\n<p>   <br />\n叹曰：善！然则，既用贪官，又罢贪官，何故？<br />\n   <br />\n曰：贪官必用，又必弃之，此乃权术之密奥也。<br />\n   <br />\n宇文泰移席，谦恭求教曰：先生教我！<br />\n   <br />\n苏绰大笑：天下无不贪之官。贪，何所惧？所惧者不忠也。凡不忠者，必为异己，以罢贪官之名，排除异己，则内可安枕，外得民心，何乐而不为？此其一。其二，官若贪，君必知之，君既知，则官必恐，官愈恐则愈忠，是以罢弃贪官，乃驭官之术也。若不用贪官，何以弃贪官？是以必用又必弃之也。倘若国中皆清廉之官，民必喜，则君必危矣。</p>\n<p>   <br />\n问：何故？<br />   <br />\n曰：清官以清廉为恃，直言强项，犯上非忠，君以何名罢弃之？罢弃清官，则民不喜，不喜则生怨，生怨则国危，是以清官不可用也。<br />\n   <br />\n宇文泰大喜。</p>\n<p>   <br />\n苏绰厉声曰：君尚有问乎？<br />\n   <br />\n宇文泰大惊，曰：尚……尚有乎？<br />\n   <br />\n苏绰复厉色问曰：所用者皆为贪官，民怨沸腾，何如？<br />\n   <br />\n宇文泰汗下，再移席，匍匐问计。<br />\n   <br />\n苏绰笑曰：下旨斥之可也。一而再，再而三，斥其贪婪，恨其无状，使朝野皆知君之恨，使草民皆知君之明，坏法度者，贪官也，国之不国，非君之过，乃贪官之过也，如此则民怨可消。</p>\n<p>   <br />\n又问：果有大贪，且民怨愤极者，何如？<br />   <br />\n曰：杀之可也。抄其家，没其财，如是则民怨息，颂声起，收贿财，又何乐而不为？要而言之：<br />\n   <br />\n用贪官，以结其忠，<br />\n   <br />\n罢贪官，以排异己，<br />\n   <br />\n杀大贪，以平民愤，<br />\n   <br />\n没其财，以充宫用。<br />\n   <br />\n此乃千古帝王之术也。</p>\n<p>   <br />\n宇文泰击掌再三，连呼曰：妙！妙！妙！<br />\n   <br />\n而不觉东方之既白。</p>\n<p> </p>\n</div>\n</div>\n</div>\n<p><small>本文由自动聚合程序取自网络，内容和观点不代表数字时代立场</small></p>\n<form method=\"POST\" action=\"http://www.feedblitz.com/f/f.fbz?AddNewUserDirect\">\n定期获得翻墙信息？<a href=\"http://www.feedblitz.com/f/?Sub=750556\">请电邮订阅数字时代</a> <br /><input name=\"EMAIL\" maxlength=\"64\" type=\"text\" size=\"25\" value=\"\"><br />\n<input name=\"FEEDID\" type=\"hidden\" value=\"750556\"><br />\n<input name=\"PUBLISHER\" type=\"hidden\" value=\"7485568\"><br />\n<input type=\"submit\" value=\"订阅!\"><br />\n</form>\n","author":176,"categories":[9203],"tags":[8704]}