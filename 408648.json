{"id":408648,"link":"https://chinadigitaltimes.net/chinese/2015/07/【新史记】周恩来列传/","date":"2015-07-29T18:43:01Z","modified":"2015-09-29T19:39:51Z","title":"【新史记】周恩来列传","content":"<p>史记周文正公世家</p>\n<p>      周文正公讳少山，字翔宇，别字伍豪，后改恩来。江浙淮安人。弱冠渡扶桑，时逢五四，反国图他兴。后赴法戎，组少年党。</p>\n<p>　　十四年奉党诏还国，辅佐前朝武厉帝于黄埔军院。</p>\n<p>       十六年，武厉帝背盟杀我党众，公与朱忠武王南昌举义军，任军师，战不利，兵败潮汕，南走，入我党内阁，领尚书令，初掌权。二一年，武帝宁都被贬，公代之，武帝怀恨于心。次年，太傅德人李德弄权，王师败绩，乃长征。军至遵义，公让贤，请武帝出，甘列其右，与武帝，虚君张公组”三人团“共参军政，诸将皆赞。二十四年，倭寇犯我，公任使者入蜀与武厉帝盟，功成乃归。三十年，武帝赤都行整风，忌公势重，斥之：君莫身在曹营心在汉。公明慧，惧帝盛，表其心，泣曰：吾愿效张良，诸葛辅武帝以成大业。</p>\n<p>　　三八年，我朝立，改元开国元年，定都燕京，拜为相。</p>\n<p>　　十七年，武帝行文 革，公以民生计，尽忠守分，克尽厥职；以私计，尽施其能，顺守帝心。十九年，军中重臣十余众聚怀仁堂慷慨力谏，多中时弊。武帝雷霆，众臣皆贬，独公安。次年，贺武毅公缢，公愧之，甚痛。二十二年，林庄幽伯窜死漠北，满朝皆喜，独公泣。二十三年，公力主远交近攻，结美夷，制俄狄，名震寰宇。武帝忌之，恐公坐大，屡欲废之。念其能，不忍耳。二十七年，公知不久于天，招副相世祖至，谓之曰：吾不久矣，天威切切，公能持否？答曰：能持。公甚安。次年元月，公薨，年七十有八，谥文正。是时，满朝皆悲，举国皆丧，民怨骤起。</p>\n<p>　　后世祖章皇帝即位，评曰：成也萧何，败也萧何！</p>\n<p>　　太史公评曰：周文正公文武兼修，行道中庸，集大儒于一生。虽少谋断，能屹立我朝几十余载而不倒，非人所及也。观其一生，顾全大局，甘为人后；善结人心，只手擎天；鞠躬尽瘁，死而后已，实为相辅之才。然暮年隐忍顺守，帮衬迎合，至今仍有议者。本朝史官之言，亦不可尽信也。</p>\n","author":971,"categories":[28589],"tags":[11009,27588]}