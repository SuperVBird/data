{"id":202452,"link":"https://chinadigitaltimes.net/chinese/2011/12/朝鲜金朝大行皇帝遗诏/","date":"2011-12-20T16:45:58Z","modified":"2011-12-20T16:45:58Z","title":"朝鲜金朝大行皇帝遗诏","content":"<p>奉天承运，皇帝诏曰：</p>\n<p>先皇起于白山、黑水，诞朕于神湖之畔，时局艰辛，百事维艰，托先祖洪福，虽百难而无一险，斩倭酋、破伪朝、战蛮夷，战功赫赫，终奠我朝之万世一系。此中百般苦难，朕数十年来无一日曾忘。</p>\n<p>先皇神武雄伟，气吞万里如虎。然操劳国事，为臣民计未尝一日安枕，终染沉荷，遂不起，先皇执朕之手，顾以军国要务，念以兆亿臣民，托邦国、臣民于朕一身，后驾崩于万景台，朕五内为裂，三年不闻鼓乐。</p>\n<p>朕受命于危机之时，独面于万载不遇之大变局，不敢忘先皇之顾念，克己复礼，行主体大道，以领袖太阳照耀我亿兆子民，虽上国苏联崩溃于前，盟邦华夏变节于后，伪朝挑衅于侧，强敌压境于邻，朕未曾逊于颜色，更研发核武利器，以小博大，制大国于捭阖之间。</p>\n<p>二十余载已矣，虽历经千险，赖满朝文武克己奉公，亿兆子民心系领袖，我朝巍然而立。</p>\n<p>今年以来，时事愈艰，民生愈困,内忧外患，前年，纷至沓来,万几待理，心力俱惮.幸予体心素强，尚可支拄。不期本年夏秋以来，时有不适。政务殷繁，无从静摄。眠食失宜，迁延日久，精力渐惫.犹自梦先皇具茶酒待朕。</p>\n<p>冬去春来，吐故纳新，此万物之理，朕虽贵为九五之尊、万民之主，亦在此天道之列。臣民难舍于朕，朕自知或来日不多，然国不可一日无君。朕决意立皇三子正云为皇太子，入主宫内，总理军国要务，待朕龙归之日，继皇帝位。</p>\n<p>皇三子正云，宽厚仁孝，志向高洁，虎步龙行，深肖朕躬，必能克承大统，庇佑万民，开疆扩土，保神器永固。</p>\n<p>皇二子正哲封哲亲王，理户部事，切善自珍重，辅佐嗣君。皇长子正男，深失朕望，着流于海外，永不得归国。</p>\n<p>嗣皇帝方在冲龄，正资启迪。皇驸马成泽辅政摄国，尚其协力翊赞，固我邦基。</p>\n<p>嗣皇帝以国事为重，尤宜勉节哀思，孜孜典学。他日光大前谟，有厚望焉。</p>\n<p>尔等当以邦国为念，效忠领袖、嗣君，朕纵至天国，亦当含笑。善之!</p>\n<p>钦此</p>\n<p>发帖人：淡水百合雪凝  </p>\n","author":296,"categories":[20534],"tags":[8843,18392]}