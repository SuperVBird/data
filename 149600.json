{"id":149600,"link":"https://chinadigitaltimes.net/chinese/2011/05/本-拉登列传/","date":"2011-05-03T23:27:21Z","modified":"2011-05-03T23:27:21Z","title":"本.拉登列传","content":"<blockquote><p>Shared by  &#21733;&#20262;&#24067;<br />\n<br />\n有意思啊～</p></blockquote>\n<p>拉登本名奥萨马，拉登为族姓，其父阿瓦德。祖籍大夏，世为梓人。阿瓦德徙大食，凡营造宫室楼宇，尽极巧妙，莫不称帝意，甚厚之。大食国富，未几阿瓦德积百亿金，与皇族过从甚密。阿瓦德有子五十二人，拉登行十七。诞时异香扑鼻，大星掩月，有伊玛目曰：此子非常人也，命数凶险异常。成则九天之上，败则九地之下。</p>\n<p>拉登少时为游侠儿，好纵马田猎，喜技击，心慕李小龙。及长，尝操祖业，获利甚丰。然终日揪然不乐，爽然若失。初，罗刹国犯吐火罗，杀伤无算。土人无可御者，求助于大食诸部。拉登慨然应诺，召健儿数千，倍道兼程，左手可兰，右手火铳，直入吐火罗。时罗刹有火器曰坦克，置火炮于铁车之上，前进后退，莫不如意。偶一发炮，可击千步之外。凡有触者，皆成焦土。拉登乃引军退去，攀援而上，藏身巨石之间。吐火罗多山，坦克至之无可用也。拉登众精于弹丸之术，多有杀伤。战事胶结，罗刹军甚苦。后罗刹军又有铁鸟，号直升机。可飞旋空中，又配以连发火弩，威力惊人，拉登众死者太半。美利坚有宿老名查理者，暗以百亿金助之。复赠异型火铳名毒刺千部，以之击直升机，应声而落，罗刹军为之色变。三月后，罗刹退军，时人尊拉登为长老，又呼狮子，声名日隆。战事既了，拉登返大食，益为皇室所重。</p>\n<p>代表元年，黑衣大食与科威特争利，竟成刀兵之祸。科威特国小势弱，一夕被克。大食乃兴仁义之师，伐民吊罪。时黑衣大食拥兵百万，大食帝深畏之，乞兵于美利坚。拉登闻之，怒发上冲冠，谏之曰：黑衣大食者，兄弟也；亚美利加者，豺狼也。今兄弟倪墙，吾等义师一出，阿拉伯诸部必云响影从，百姓食箪浆壶以迎，解民倒悬只在顷刻之间。何以引狼入室，踞先人之地，宁有是者乎？！帝不听，曰：“孤意已决，再有谏者，杀，无赦！”拉登谏之者三，帝怜其忠悯，宥之者三。乃出兵，旬日克之，逐黑衣大食数百里。后果如拉登所料，美利坚军屯科威特，不做东归之想。拉登大怒，聚大食死士数千众，号阿凯达，欲图美利坚。</p>\n<p>美利坚多飞艇，可载百人，重千吨。代表六年，拉登阴遣阿凯达死士十数名入美，学飞艇操控之术。死士专修起飞之术，于降落之术则不甚了了，教官深异之。代表八年九月十一，拉登命死士起事。俄而夺飞艇四，以艇击楼，破双子塔，死千数人，寰球耸动。美利坚立国凡二百余载，素御敌于国门之外，未尝有外敌入境之事。今拉登入境杀人，实奇耻大辱也。美酋布什怒甚，悬金两千五百万，有斩杀者封万户。又昭诸国：非敌即友，请速决之。王师爪牙凶猛，恐有误伤。诸国汗不敢出，皆以拉登为敌，唯美利坚马首是瞻，于五洲七洋之间索拉登甚急。</p>\n<p>拉登遂远避吐火罗，土人与拉登有旧，多为藏匿。美军徒糜兵力，一无所获。拉登又善营造，多发深穴，宴坐其中。穴内交通纵横，密若蛛网，出口甚众，拉登一夕数易其席，行踪莫测。拉登尝为千金之子，锦衣玉食，然栖身岩洞，亦可甘之若贻，从人皆感泣，益膺服之。和谐七年，美军得密报，围拉登于伊斯兰堡。激战三刻，拉登寡不敌众，遂死。或云，拉登于七日前中炸弹身死。美军得其尸，验之。以穆斯林之礼，葬之大海。</p>\n<p>大史公曰：夫以一人之力，周旋于罗刹、美利坚、黑衣大食诸国，其死无非旋踵之间。而拉登竟从容纵横海内十数载，固一世之枭雄也。然拉登杀戮过重，毁伤过甚，又拘泥古法，欲依可兰建国于地下，其败可以见矣。</p>\n<p><a title=\"饭否\" href=\"http://fanfou.com/%E5%92%8C%E8%8F%9C%E5%A4%B4\"><img src=\"http://b.fanfou.com/u/%E5%92%8C%E8%8F%9C%E5%A4%B4/s.png\" alt=\"饭否\" /></a></p>\n<p><strong>鲜花总会长出来，不在墙这边相见，就在墙外面思念。请使用E-mail订阅《槽边往事》：</strong><a href=\"http://feedburner.google.com/fb/a/mailverify?uri=caitou&#038;loc=en_US\">订阅地址</a></p>\n<p>国内访问地址：<a href=\"http://www.hecaitou.com/\">www.hecaitou.com</a></p>\n<p>饭否个人地址：<a href=\"http://fanfou.com/%E5%92%8C%E8%8F%9C%E5%A4%B4\">和菜头</a></p>\n</p>\n<form method=\"POST\" action=\"http://www.feedblitz.com/f/f.fbz?AddNewUserDirect\">\n定期获得翻墙信息？<a href=\"http://www.feedblitz.com/f/?Sub=750556\">请电邮订阅数字时代</a> <br /><input name=\"EMAIL\" maxlength=\"64\" type=\"text\" size=\"25\" value=\"\"><br />\n<input name=\"FEEDID\" type=\"hidden\" value=\"750556\"><br />\n<input name=\"PUBLISHER\" type=\"hidden\" value=\"7485568\"><br />\n<input type=\"submit\" value=\"订阅!\"><br />\n</form>\n","author":176,"categories":[20534],"tags":[13769]}