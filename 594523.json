{"id":594523,"link":"https://chinadigitaltimes.net/chinese/2018/08/一代文嚎：天朝志异之单身税/","date":"2018-08-31T08:58:32Z","modified":"2018-08-31T08:58:32Z","title":"一代文嚎：天朝志异之单身税","content":"<p>聃申苟，污托邦人氏，家穷人丑不能娶。常谓朋邻曰：“大丈夫患无妻哉？吾意非佳人莫属也！大郎武植尚有金莲伴眠，虽死鬼尤存花下风流，吾亦宁往也。观乎尔等，妻蓬头挛耳，齞唇历齿，旁行踽偻，又疥且痔。实为登徒子之好色，吾非宋玉，仍耻之！”有人戏之曰：“童子可谓大丈夫乎？”众皆笑，窃呼痴汉。</p>\n<p>冬月薄暮，聃申苟下体奇痒，寒夜挨过。天明绝早，旋至APOLLO男科，挂号者充塞。</p>\n<p>聃申苟困倦，背壁而踞。忽闻喧吵，有艳妇重金求子，曰：“我夫抱恙不能生，有本院体检报告于此为证。欲求年少多精者交欢，愿者可即行体检也！”</p>\n<p>聃申苟观妇人矜怜楚楚，详审之，心有动焉。</p>\n<p>有识聃申苟者指呼：“此童子也，最多精！”</p>\n<p>艳妇前向曰：“君欲助我圆梦乎？”</p>\n<p>聃申苟垂首思虑，俄而双目透光，欣然曰：“吾往矣！”</p>\n<p>日至晌午，通身体检，付资万金。聃申苟颤而取之，乃得观体检报告。大惊，身有隐疾，遭艳妇拒。聃申苟心中怏怏，欲与之辨。忽闪将大汉若干，围定聃申苟，迫以拳脚之威，聃申苟遂罢而归家。</p>\n<p>有乡民闻达，语之曰：“汝痴至此，入诈局矣！艳妇勾结男科，诓骗尔等体检重金尔。”</p>\n<p>聃申苟羞愤，痴汉之谓遐迩。遂戒撸健体发愤苦读，逢朝廷恩科，言谈滚滚满面春风，天子大喜，赐之爵。是故聃申苟逆袭，乡民称贺。</p>\n<p>又历数载，聃申苟居庙堂。朝廷令行“单身税”以激民生养，聃申苟谏曰：“恐激民愤！”上曰：“卿可酌情待之。”聃申苟曰：“欲先取之，必先予之！此吾之道也。”上曰：“凭卿裁处。你办事，朕放心！”</p>\n<p>聃申苟遂推令曰：“和谐殿大学士户部尚书赵国公聃申苟，为宏举‘单身税’隆圣治事，酌定设四件事，以臻实效，足财用，便民情：</p>\n<p>第一，设约会福利。凡意欲脱单约会者，所需衣食住行费用皆由商户打七折。国库埋单。</p>\n<p>第二，设情商公课。凡不擅异性交往者，可申请民政局恋爱专家1对1辅导。国库埋单。</p>\n<p>第三，设跨国婚贷。凡家贫不得娶者，鼓励远赴安南、高丽、斯拉夫诸国找寻姻缘，所需用度皆可0息贷款。</p>\n<p>第四，设整容基金。凡面貌丑陋不得嫁娶者，悉由国库支出免费整容。”</p>\n<p>令出，民情欢悦，皆曰：“此乃有进有退至公之道也！”</p>\n<p>聃申苟终其生未娶，年八十而卒，朝廷谥“情圣”。民修祠堂供养，求姻缘子息无不灵验，终岁烟火不绝。</p>\n<p>忽闻声唤：“111号聃申苟！111号聃申苟！”聃申苟遂梦惊而醒，是乃得悟，大笑归去。</p>\n<p>异史氏曰：屈子云“长叹息以掩涕兮，哀民生之多艰。”孔夫子云“苛政猛于虎！”谭复生云“彼赵国，生一孩多一奴矣！”民皆渴盼政通人和，聃申苟男科一梦，意淫尔。</p>\n<p>&nbsp;</p>\n","author":1056,"categories":[18270,18269,9203,20534],"tags":[35397,35942,35943,29764]}