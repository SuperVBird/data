{"id":336234,"link":"https://chinadigitaltimes.net/chinese/2014/03/香港獨立媒體-續牌公聽會後記：要求收回亞視牌/","date":"2014-03-10T22:06:36Z","modified":"2014-03-10T22:06:36Z","title":"香港獨立媒體 | 續牌公聽會後記：要求收回亞視牌照","content":"<div>\n<div>\n<div>\n                    <img width=\"500\" height=\"281\" alt=\"\" src=\"http://www.inmediahk.net/files/column_images/10009318_1423823704532357_1565094448_n.jpg?1394477132\"></div>\n</p></div>\n</div>\n<p>無線亞視續牌公聽會，有好多人支持亞視無線，我唔係想話咩，不過呢班人，個個拎晒幾頁紙既電腦打出黎既講稿，講黎講去，就係話兩台以前幾好幾好，又話應該俾機會，最好笑係有人話如果唔俾亞視續牌應該會有一百萬人上街遊行&#8230;&#8230;</p>\n<p>先講亞視以前，曾經係好，我直頭認為，亞視響劇既制作，無論燈光，場景都做得比無線現有的劇都要高水準，但係睇以前有咩用??以前做幾好但 ATV 呢10年做咩黎，10年唔夠時間唔夠機會俾佢??又有員工話，佢地其實做左好多節目，非常有質素，話市民唔睇唔了解就話佢唔好云云&#8230;..</p>\n<p>其實佢自己已經講左 main point，市民唔睇，好節目?咩叫好，你話好就好?你節目冇人睇，可以有幾好，係好既，口耳相傳，就會好多人睇，你唔見人地外地制作既，係好的話，絕對有人口耳相傳，總會有人發掘佢既好，你覺得自己既野好，係好正常，如果你做完自己都唔覺好，咁就死得 la，但你會唔會係閉門造車?你有諗過我地想睇咩嗎?</p>\n<p>至於無線，佢地制作有幾認真，大家有眼睇，劇集中，燈光差，呢 d 唔係叫打燈，佢o個 d 叫照明，但造成呢個結果係因為要同時3機拍攝，所以唯有 d 燈光亂黎，錯晒，上一個 shot 同下一個 shot 可以完全唔同光都得，無氣氛，當然，可能你會覺得呢d係行內人先會睇，行外人唔會理，好，我唔講專業的事，講其他。</p>\n<p>古裝劇時空穿越，不停出現現代野，劇情經常不理現實，不作資料搜集d專業智識錯晒，最誇張係場景，我見過一場戲，係個演員隻手挨落去個天牢既石牆，石牆係陷左入去&#8230;&#8230;</p>\n<p>好，唔講細節，我當全部觀眾都盲既，咁講創意?你 d 劇，由以前到而家，你夠膽講有新意?相信香港觀眾睇到都估到晒你d劇情&#8230;講綜藝節目，唔係冇睇過，不過真係吸引唔到我睇，而且仲要可以獎門人由我小學可以一直食到今時今日，真係&#8230;&#8230;.</p>\n<p>我認為唔關 TVB 前線員工事，因為呢班只工響過左 HKTV 後，所創作既劇集水準，係幾何級數上，最低限度視覺上，win 晒，所以，相信節目水準既高低，完全取決於所謂既高層既態度。</p>\n<p>TVB 都有好既地方，例如 j2 台，因為佢買返黎既節目唔錯，算係有 taste 既。而新聞台，仲可以算係自主中立，算係咁。</p>\n<p>我唔怕得罪人講，呢班支持者(假設冇收錢/非員工)，一直仲活響過去既世界，完全睇唔到香港以外既高水準節目，唔通真係仲以為香港仲係當年亞洲華語電影一哥??點解年輕人唔睇電視，或者只係睇外地制作，因為我地係睇整個世界，我地知道天外有天，人外有人，所以我地理解現有既本地電視制作水準係處於什麼水準，香港，早已風光不再，否則點解 HKTV 當日不獲發牌，會有十二萬人上街遊行，因為呢班人睇到香港電視業既新希望，我地有睇到 HKTV 既制作，即使未到超水準級，但早已係高於現有電視台，呢個社會本來就係汰弱留強，ATV ，華麗地自我收工，總比最後被人收回牌照，應該來得更好。</p>\n<p>至於無線，留下來也是好，因為，有競爭才有進步，只能希望，香港的娛樂影視事業能夠再次做出好成績，期望新電視台的出現。</p>\n</p>\n<p><small>本文由自动聚合程序取自网络，内容和观点不代表数字时代立场</small></p>\n<form method=\"POST\" action=\"http://chinadigitaltimes.us4.list-manage.com/subscribe/post?u=17daa75df533f6c6ff72e51ab&#038;id=2ea93c5b7b\">\n<a href=\"http://eepurl.com/msuvD\">墙外新闻实时更新 欢迎订阅数字时代</a><br />\n <br /><input type=\"email\" value=\"\" name=\"EMAIL\" id=\"mce-EMAIL_in_post\" size=\"25\" style=\"display:block;\" placeholder=\"请输入您的邮件地址\" required><br />\n\t<input type=\"submit\" value=\"点击订阅\" name=\"subscribe\" style=\"height: 20px;\" id=\"in_post_subscribe\"><br />\n</form>\n","author":997,"categories":[18270,18269,20534],"tags":[19196,8712]}