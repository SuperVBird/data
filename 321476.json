{"id":321476,"link":"https://chinadigitaltimes.net/chinese/2013/11/香港獨立媒體-福階與做雞/","date":"2013-11-08T13:47:55Z","modified":"2013-11-08T13:47:55Z","title":"香港獨立媒體 | 福階與做雞","content":"<p><p>各位銅殼仔棗腎！今日盧蛇教通識，講解下俗諺。</p>\n<p>大概大家都曉得，國罵得一句「他媽的 」，北方撈鬆得一個「操」字。我地嘅方言俗語就唔同啦，係神州最生鬼豐富嘅。除咗各式各樣唔出得枱面嘅粗口之外，仲有一哋日常流行嘅口頭俗語，佢地唔係粗口，只係粗俗哋啫。例如鐵娘子飛去大而不當嘅會堂，見到果個矮仔唔顧外交禮儀，省咗碗貓麵俾佢食，食到娘子心神晃惚之下，行出臺階差錯腳，成個企直向前樸倒，呢勻正一「福階」啦。本來呢兩個字唔係粗口，只係坊間俗語啫，但係自從乜叉會出予無知定政治需要，夾硬將粗俗當成粗口，封殺咗呢兩個咁形象的俗語。</p>\n<p>仲有一種古老行業，從事嘅叫「妓女」，斯文哋寫做「神女」。我哋就話「做雞」。點解做妓女叫做雞？咁就有排講啦。不過我哋炮製雞的方法同我哋嘅粗口一樣，五花百門非常豐富。有白切雞，豉油雞，盬焗雞，海南雞，啫啫雞⋯⋯等等。我哋嬲到爆嘅時候，就會谷出句：——你班乜叉福階耳員，衰過做雞！</p>\n<p>講到呢度，啱啱夠鐘。 臨落堂，講個故事俾銅殼仔聽：話說華山之巔，有座千年大雄寶殿，裡面供奉咗個得道高僧，法號叫做釣離塒佛。有一日，釣離塒佛被塵囂騷擾，忍無可忍，所謂佛都有火，金口大吼：釣那星斑！福階衰過做豉油雞！⋯⋯</p>\n<p>2013•11•8</p>\n</p>\n<p><small>本文由自动聚合程序取自网络，内容和观点不代表数字时代立场</small></p>\n<form method=\"POST\" action=\"http://chinadigitaltimes.us4.list-manage.com/subscribe/post?u=17daa75df533f6c6ff72e51ab&#038;id=2ea93c5b7b\">\n<a href=\"http://eepurl.com/msuvD\">墙外新闻实时更新 欢迎订阅数字时代</a><br />\n <br /><input type=\"email\" value=\"\" name=\"EMAIL\" id=\"mce-EMAIL_in_post\" size=\"25\" style=\"display:block;\" placeholder=\"请输入您的邮件地址\" required><br />\n\t<input type=\"submit\" value=\"点击订阅\" name=\"subscribe\" style=\"height: 20px;\" id=\"in_post_subscribe\"><br />\n</form>\n","author":997,"categories":[18270,18269,20534],"tags":[19196]}