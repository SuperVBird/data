{"id":407905,"link":"https://chinadigitaltimes.net/chinese/2015/07/【新史记】猫熊渡台书/","date":"2015-07-01T07:00:34Z","modified":"2015-09-24T20:36:04Z","title":"【新史记】老饕餮：猫熊渡台书","content":"<p>新史记之猫熊渡台书</p>\n<p>   　岁在戊子，冬十二月二十三日，国宝猫熊公母，终乃越洋而栖宝岛也。岛主马，迎迓之辞曰正名，谓熊猫者误称也，猫熊乃其正号矣。审马氏之正名论，然也，乃从马，呼曰猫熊可也。</p>\n<p>   　盖猫熊赠台之议，肇始于丙戌年也（２００６）。孤岛既无此物，则我赠之以雌雄，期以岛中延嗣，妇孺得憨态之欢，两岸增和合美意，诚裂土划治以来之美事也。不意雌雄待渡，肉食者鄙，出征名之陋策，必欲借憨蠢之物，藏路人皆知之心，征名乎四海，鼓噪乎两岸，终乃以团团／圆圆而名之。团圆之意美则美矣，憨态可掬之物，竟尔执戈张弓跃如也。岛主扁，机心刻深，大恐此兽，乃拒之。由是则诚意于初衷，曲意于中道，拒赠于终场。猫熊公母团圆于卧龙，脱祸于震灾，蠢蠢然不知人世之机诈也。<br />\n　　　<br />\n    丁亥并戊子迩来，台岛轮替，红衫军空遗喧腾之笑柄，蓝旗党卷土绿营之要津，马氏英九以粉妆玉面而御岛主之大位哉。南北老党隔岸唏嘘，阿扁家族锒铛入狱。政要往来，酒樽频开，那边厢围殴许特使，这边厢大礼迎党魁。马陈之会，笑而不语免互称；吴连觐见，恭谨如仪俱弹冠。人事和合，恩仇笑泯，于是乎猫熊终乃别卧龙之老巢也。专机迎于双流，警卒列于途道，从兹背井离乡，台岛别供竹食。</p>\n<p>    论者曰：马氏正名猫熊之论，而不计雌雄团圆之名，此则丙戌征名之策显其用也。余则谓：非也。猫熊而非熊猫，经马氏之正名，其意或非团团圆圆之鄙俗可概也。猫熊者，国宝也，坐拥国宝而错其名，错而未知改，则非国宝者，错其名实且不改者多乎哉？如是，则马氏之正名，恐非仅止于猫熊也。</p>\n<p>   是为记。</p>\n","author":971,"categories":[28589],"tags":[8639,27588,21193,28590]}