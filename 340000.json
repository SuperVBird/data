{"id":340000,"link":"https://chinadigitaltimes.net/chinese/2014/03/香港獨立媒體-《蒼井空是大家的，來的星星的金/","date":"2014-03-27T16:35:45Z","modified":"2014-03-27T16:35:45Z","title":"香港獨立媒體 | 《蒼井空是大家的，來的星星的金秀賢是富婆的》","content":"<div>\n<div>\n<div>\n                    <img width=\"500\" height=\"330\" alt=\"\" src=\"http://www.inmediahk.net/files/column_images/10001529_223183317890015_1159936345_n.jpg?1395933757\"></div>\n</p></div>\n</div>\n<p>《蒼井空是大家的，來的星星的金秀賢是富婆的》</p>\n<p> 來自的星星的金秀賢4月就會來香港，睇新聞見到香港富婆出成千萬請金秀賢食飯。原來，唔係淨係梁朝偉先會抽離唔到角色，女觀眾先真正抽離唔到角色。</p>\n<p> 「來自星星的你」的女主角係邊個？當然唔係全智賢啦，個女主角係睇緊的每一個女人。</p>\n<p>個女主角，就好似任何一套電視劇的女主角一樣，就算集萬千缺憾在一身，套劇入面所有男人，上至環球企業總裁，下至掃地的靚仔乞兒都覺得佢係「天神的化身」。最經典的例子有「等你說愛我」的酒井法子，又聾又啞的女主角，真係好一個「海倫凱勒」，但唔緊要，所有男主角，男配角，甚至路人都突然勁有愛心，勁鍾意呢個「海倫凱勒」。</p>\n<p> 電視劇可愛的地方當然仲有「永遠等我」的後備，個女主角已經有個「冇左佢會失去呼吸能力」的男人，仲要有一個明知女主角有愛人，都當佢係限量版figure的後備等緊佢。世界各地的劇都係一樣。《來自星星的你》的全智賢除左有個外星人，仲有個有錢輝京。《衝上雲霄》的陳慧珊又有sam 哥，又有馬神。甚至《叮噹》的靜兒有左大雄，都有春木杉同學守侯佢。</p>\n<p> 愛情片編劇其實都好有良心，劇入面當然有好多好多冇「女主角」咁完美的女人，但無論佢地幾唔靚，戲劇世界的資源分配都非常平均。你係吳君如，黃韻詩，苑瓊丹，甚至係邵音音，都一定會有人肯「啃」，個安排貼身到令剩女都相信世界唔會有饑荒，有一日，無啦啦，命中注定要「啃」佢的男人，就會好似呀叻係「逃學威龍3」咁，係天花板度跌落來。</p>\n<p> 朋友話韓劇根本就係科幻片，唔係點會有以上impossible的情節出現。愛情片同韓劇點止係科幻片咁簡單，根本就係福音片，好似「恩雨之聲」咁，說服我個世界係有神蹟一樣。</p>\n<p> 女人唔好睇咁多韓劇呀嘛，因住好似食白粉感翻唔到身呀嘛。男人夠知唔會得到蒼井空啦，我又唔係富婆，又冇得兜口兜面共進晚餐，睇下劇，用D「 創作力量同幻想」，發下夢都好呀。</p>\n<p>原文載於姐死姐還在Facebook 專頁：<br /><a rel=\"nofollow\" target=\"_blank\" href=\"https://www.facebook.com/pages/%E5%A7%90%E6%AD%BB%E5%A7%90%E9%82%84%E5%9C%A8/164695310405483\" title=\"https://www.facebook.com/pages/%E5%A7%90%E6%AD%BB%E5%A7%90%E9%82%84%E5%9C%A8/164695310405483\">https://www.facebook.com/pages/%E5%A7%90%E6%AD%BB%E5%A7%90%E9%82%84%E5%9&#8230;</a></p>\n</p>\n<p><small>本文由自动聚合程序取自网络，内容和观点不代表数字时代立场</small></p>\n<form method=\"POST\" action=\"http://chinadigitaltimes.us4.list-manage.com/subscribe/post?u=17daa75df533f6c6ff72e51ab&#038;id=2ea93c5b7b\">\n<a href=\"http://eepurl.com/msuvD\">墙外新闻实时更新 欢迎订阅数字时代</a><br />\n <br /><input type=\"email\" value=\"\" name=\"EMAIL\" id=\"mce-EMAIL_in_post\" size=\"25\" style=\"display:block;\" placeholder=\"请输入您的邮件地址\" required><br />\n\t<input type=\"submit\" value=\"点击订阅\" name=\"subscribe\" style=\"height: 20px;\" id=\"in_post_subscribe\"><br />\n</form>\n","author":997,"categories":[18270,18269,20534],"tags":[19196,8712]}