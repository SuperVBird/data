{"id":407895,"link":"https://chinadigitaltimes.net/chinese/2015/07/【新史记】老饕餮：戊子冬月纪事/","date":"2015-07-01T07:00:26Z","modified":"2015-09-24T20:29:51Z","title":"【新史记】老饕餮：戊子冬月纪事","content":"<p>新史记戊子冬月纪事</p>\n<p>    戊子初冬，天下纷扰，凡可述者无关国体，不可述者关乎国祚。余取可述者述之，不可述者记之，记而不述，识者意会可也。</p>\n<p>    先是，米国银两不继，冬令萧索。风萧萧兮华尔街，凄惶惶兮满世界。我朝被祸稍迟，斯时也，朝野鼓噪救米国者舍我其谁，愤者狂呼遗盛世者唯我中华。官媒昼夜嘲讽美帝之大衰，愚民佐酒谈笑列国之将亡。未料风来也疾，那边厢黑总统荣登大宝，这边厢珠三角千厂塌崩。此所谓辱人者自取其辱也。四万亿雪花银割肉急救，一千亿分肥账各省抓周。督抚大员咧嘴笑，草民人等壁上熬。</p>\n<p>    未几，沪上并鹿城官吏二，不谋而合投法兰西国焉。沪上之官归也，鹿城之吏亡去。虽温州有巴黎追韩信之美谈，奈书记无报效乡梓之遗志。近闻温州地方怒也，大员拍案曰彻查，书记之枝蔓剪除。此之谓非大耻无以知羞，不痛诋兀自光正，又非温州一地然也。</p>\n<p>    南国林大官人之屁民论继之出也。猥亵之情借酒盖过，屁民之论言之凿凿。林官人因屁丢官，覆舟水终究非屁。</p>\n<p>    又未几，雾都的士罢运焉。三日空巷，誓与吸血拼齑粉，万余同心，又见渝人抖雄风。主政者临危入局，戒军警于营，化危情于室，诺数策于桌，今日谈，次日解。虽血食之局未破，然小胜亦可庆也。较之陇南，渝州万幸矣。</p>\n<p>    陇南之变，非民变也，官变于前，民愤于后，官暴压于后后者也。灾后恤民以缓缓，官衙大筑于急急，官变乎？民变乎？</p>\n<p>    接踵，蒋有绪院士劝收吐纳之捐，该蒋耄耋蒼髯之辈也，人之将死，其言不善。垂垂老矣，发诛心之论而坐享唾骂；聩聩昏乎，出残民之策而自取其辱。江湖痛诋万万税之际，燃油税案间出焉。</p>\n<p>    盖燃油税案，当出不出，不当出出。油霸成双，数十载欺国掠民尾大不掉；官企独一，日百亿搜刮民财犹嫌不足。大利当前则曰国际接轨，无损无利便云国情有别。海之阔大，犹有潮涨潮落，我之油霸，但见水涨船高。未闻有司羁縻此獠，颇见宰相望空落泪。所谓燃油税案者，税加之，费取之。则有车族等，油霸吸其血，路霸割其肉，税司揭其皮，警卒敲其髓。而公车无忧也，税不上公衙，捐无碍公帑，是以此案公然欲出焉。舆情汹汹，拭目以待。</p>\n<p>    论者曰：当此全局颓衰之际，上策乃共度时艰。余曰然也。所谓时艰，其要者在乎共度；所谓共度，其要者在乎协民。非协民无以共度，协民者，恤也，知也，抚也，安也；反之者谓之挟民，挟则裹也，强也，暴也。如此共度者，未知其可也。故《吕氏春秋》有云：“取民之所悦而民取矣，民之所悦岂众哉？此取民之要也。”——诚哉斯言。</p>\n<p>是为记。</p>\n","author":971,"categories":[28589],"tags":[28189,27588,28590]}