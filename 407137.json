{"id":407137,"link":"https://chinadigitaltimes.net/chinese/2015/07/【新史记】厉以宁列传/","date":"2015-07-01T07:00:41Z","modified":"2015-09-22T23:34:35Z","title":"【新史记】厉以宁列传","content":"<p><a href=\"http://chinadigitaltimes.net/chinese/files/2015/09/pics_allmaxx_1287396786.jpg\"><img src=\"http://chinadigitaltimes.net/chinese/files/2015/09/pics_allmaxx_1287396786-232x300.jpg\" alt=\"pics_allmaxx_1287396786\" width=\"232\" height=\"300\" class=\"alignnone size-medium wp-image-407138\" srcset=\"https://chinadigitaltimes.net/chinese/files/2015/09/pics_allmaxx_1287396786-232x300.jpg 232w, https://chinadigitaltimes.net/chinese/files/2015/09/pics_allmaxx_1287396786.jpg 426w\" sizes=\"(max-width: 232px) 100vw, 232px\" /></a></p>\n<p>厉公以宁，江苏人氏，民国十九年诞，青壮之期长于蒋氏末代，弱冠之年恰逢毛公新朝，故厉公之学而有成，乃国朝之赐也。国朝六年始，厉公执教鞭于京师太学，凡五十余载，乃以随心所欲之苍髯，踞国朝硕儒之尊席，列相府参赞之幕僚，兼应答野党之魁首。厉公之荣，儒林衮衮诸公难出其右也。</p>\n<p>夫厉公，以经世济用之大才，出治国安邦之策论，上不负君，中不压臣，下不欺民，如此则厉公名垂青史有望也，然则厉公皓首穷经至于耄耋，反有大奸似忠之恶名于四海，甚或灭顶之灾伏焉耳，何哉？</p>\n<p>先是，厉公隐于太学二十余载，国人未闻其鸣之名者，何也？盖苛禁森严，士子钳口之期，厉公不得且不敢鸣者也。俟邓公三起之期，国朝中兴之时，厉公乃嘤嘤其鸣，挟西学于苛禁渐弛之学界，建新策于百废待举之公堂，当是时也，恶政除而未尽，新纲举而不张，朝臣茫然四顾，民生死灰待燃，则厉公以宁，吴公敬涟等效桑弘羊故事，上策论于天听，救草民于水火，所言无不当，所论无不可，于是疏论无不纳，建言无不听，厉公等于是名矣，参予乎大计，股肱乎朝纲，上问计于下，臣打躬于中，民仰视于上，厉公乃有位极人臣之尊，然则大器晚成也。</p>\n<p>国朝中兴有年，厉公受赏无算，言动朝野瞩目，俨然重臣也。然则同出之吴公敬涟渐次另立其党，且道不同不相与谋，厉公乃攻之，未料吴公反以廉者名，匹夫草民等渐次鄙厉公而爱吴公，又何哉？</p>\n<p>盖厉公，周圆其道在上，纵放亲私于内，安坐内廷于北，聚敛孔方于南，代言乎新贵于公器，嘲斥乎贫贱于报章，玩股民于股掌，赞贫富之两端，助庄家以巧计，笑愚民之仓皇，嘲网民之口诛，鼓同党之余勇，诸如此类，乃厉公以宁之行状也。</p>\n<p>论者曰：厉公，儒林之大儒，国家之梁栋，讥议者下，肉食者上，则厉公之巍然不可撼者，然也。余则谓，不然耳。国之股肱而折毁者，春秋以降未知凡几，国朝以来殷鉴不远，股肱尚可灭此朝食，厉公者，一介老儒而已矣，参划国是而兼及其私，预闻大计而阴伏其谋，此诚弄险之策也，可一可二不可再三者也，如是以观，则厉公危矣，吾为厉公不取也。</p>\n<p>预为传。</p>\n","author":971,"categories":[18270,18269,28589],"tags":[28189,9075,27588]}