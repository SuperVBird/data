{"id":324166,"link":"https://chinadigitaltimes.net/chinese/2013/11/香港獨立媒體-去尼泊爾尋足球夢嘅非洲外援/","date":"2013-11-30T16:32:45Z","modified":"2013-11-30T16:32:45Z","title":"香港獨立媒體 | 去尼泊爾尋足球夢嘅非洲外援","content":"<div>\n<div>\n<div>\n                    <img class=\"imagefield imagefield-field_image\" width=\"500\" height=\"260\" alt=\"\" src=\"http://www.inmediahk.net/files/column_images/1470022_10152043272667158_1423540133_n.jpg?1385822705\" />        </div>\n</p></div>\n</div>\n<p>如果講南亞地區足球風最熱嘅地方，應該就係尼泊爾，不過尼泊爾足球並非南亞勁旅，點解呢？我諗，佢地自己先知喇。近年不論睇南亞錦標賽、亞洲挑戰杯預賽，尼泊爾國家隊都係比到我一種感覺，好熱血，全隊齊心上下，行軍速度快，只可惜，真係得個快字，組織力欠佳，尼泊爾國家隊同香港隊患上同一種『病』，【射黎射去射唔出輸精管閉塞症】。</p>\n<p>至於尼泊爾國內聯賽，其實有一定歷史，頂級聯賽叫A-Division League(甲A聯賽)，1954年成立，2012-13賽季有16支球會參加，比較著名嘅有Three Star Club(三星)、Nepal Police Club(尼泊爾警察)、Nepal Army Club(尼泊爾軍人)、Friends Club(老友)及Manang Marshyangdi Club(馬南)。</p>\n<p>今時今日尼泊爾甲A聯賽被外界認為係一個半職業聯賽，有球隊其實差唔多係全職化，有球隊堅持行半職業/業餘路線，因為有些少發展潛力，近年多咗贊助商投資，包括可口可樂、紅牛，但尼泊爾依然未有真正嘅職業聯賽成立，有大贊助商幫手，照計應該有計仔，不過一個職業聯賽嘅成立，要處理好多嘢，首要嘅足球設施係尼泊爾最缺乏，唔少足球設施非常落後，因為地方太窮，根本冇錢整咁多嘢，要可口可樂、紅牛出錢幫手翻新、建立球場？不如養埋你一世？頂級聯賽有時已經要喺啲爛地比賽，甲B聯賽有時更要喺沙地比賽。其次又係冇錢，地方冇錢，乜都冇。</p>\n<p>尼泊爾甲A聯賽有一定球迷，但只要收貴少少就會少好多人睇，因為睇得本土聯賽，大部分窮人，冇乜消費力。所以尼泊爾聯賽想改革，都幾難，因為好多自身問題，有球迷更話，尼泊爾有個半職業聯賽已經唔錯。</p>\n<p>不過雖然冇乜錢，但甲A聯賽為咗增加競爭，一樣會請外援，呢班外援大多來自非洲，有尼日利亞人、象牙海岸、喀麥隆人等，而且每年賽季都會有近百位非洲外援黎尼泊爾足球尋夢，呢班非洲外援大部分都係希望利用尼泊爾甲A聯賽作跳板，不過事實上，去得尼泊爾嘅外援，大多質素參差，即係大家所說之『重慶托布』，有啲甚至比『重慶托布』更要低一檔，呢班外援喺國家分分鐘只係踢低組別聯賽，為咗揾錢，呢班三、四、五線球員會去尼泊爾揾機會，而另外有啲就係比人昆嘅。</p>\n<p>「喂，去尼泊爾踢波啦，一個月有成7-8000美金，環境仲好好添，食大麻冇人理自由自在，而且水準好高，我踢完之後，球技又勁咗，錢都多咗，下個月又加人工喇，快啲黎啦！」</p>\n<p>「我有個FD去完尼泊爾踢波，就比中東佬睇中，未到35歲退休，快啲黎啦！」</p>\n<p>「屌正呀鳩沖先！」</p>\n<p>最後緊係失望啦，「吓，呢度窮到咁嘅？」「屌你老_，呢度明顯養牛架喎，點踢呀？」一名比較待遇好嘅外援，例如效力三星嘅象牙海岸前鋒Léonce Zikahi一個月有千幾美金，千幾咋，已經好過尼泊爾本土最高薪球員Santosh Sahukhala，Santosh Sahukhala一年揾到8,430美元。</p>\n<p>有啲千里迢迢黎揾機會嘅外援，好運嘅之後去咗印度乙組、孟加拉超聯(孟聯)、柬埔寨甲組落班，冇咁好運嘅，只可以去斯里蘭卡、甚至不丹，完全唔係下一站中東、日韓、東南亞五國&#8230;&#8230;尼泊爾足球盛事Budha Subba Gold Cup(佛金杯)，今年由香港尼泊爾聯合會奪冠，一支由尼泊爾加喺香港揾食嘅非洲外援組成嘅球隊，當中公民外援法圖斯之弟亨利、今季效力黃大洲嘅迪達，都喺比賽中獲得好高嘅評價，大家應該約莫估到尼泊爾甲A聯賽及當地外援水平去到邊。</p>\n<p>雖然係咁，但有啲外援卻樂在其中，因為，終於有人欣賞佢，效力三星嘅象牙海岸前鋒Léonce Zikahi話，喺尼泊爾踢波係開心，佢享受過千甚至過萬嘅觀眾向佢歡呼，佢喜歡尼泊爾人，因為佢地大部分好友善，雖然佢冇杜奧巴咁威風，但最少尼泊爾踢足球嘅生捱，令佢留下人生美好嘅回憶。</p>\n</p>\n<p><small>本文由自动聚合程序取自网络，内容和观点不代表数字时代立场</small></p>\n<form method=\"POST\" action=\"http://chinadigitaltimes.us4.list-manage.com/subscribe/post?u=17daa75df533f6c6ff72e51ab&#038;id=2ea93c5b7b\">\n<a href=\"http://eepurl.com/msuvD\">墙外新闻实时更新 欢迎订阅数字时代</a><br />\n <br /><input type=\"email\" value=\"\" name=\"EMAIL\" id=\"mce-EMAIL_in_post\" size=\"25\" style=\"display:block;\" placeholder=\"请输入您的邮件地址\" required><br />\n\t<input type=\"submit\" value=\"点击订阅\" name=\"subscribe\" style=\"height: 20px;\" id=\"in_post_subscribe\"><br />\n</form>\n","author":997,"categories":[18270,18269,20534],"tags":[19196]}