{"id":334604,"link":"https://chinadigitaltimes.net/chinese/2014/02/香港獨立媒體-在政府和地產商設置的蛋糕蟻窩裡/","date":"2014-02-25T18:50:04Z","modified":"2014-02-25T18:50:04Z","title":"香港獨立媒體 | 在政府和地產商設置的蛋糕蟻窩裡, 我們都是走不出去的蟻民…… —將軍澳的消失的公共空間","content":"<p><p>文:青檸、Jessis、JJ</p>\n<p>你好, 我係呀文, 住將軍澳近地鐵站嗰邊, 本來都覺得唔錯啦又方便, 直到了解到咩叫公共空間， 先至發覺，原來將軍澳既規劃同建築已經令到住係入面既人生活只有商場。</p>\n<p>我本來以為無街行咪行商場囉，但其實我地失去既, 唔止係一條街咁簡單。<br />\n&#8212;&#8212;&#8212;&#8212;&#8212;-</p>\n<p><strong>蛋糕蟻窩城堡裡</strong><br />\n將軍澳既其中一個問題就係太多蛋糕式建築。 依度既樓全部都好似生日蛋糕咁, 有一舊商場同停車場係底, 然後就有一棟棟樓好似蠟燭咁插係上面。</p>\n<p>作為「蛋糕」，依D 建築比左居民（蟻）好多甜頭, 就是方便和舒適的環境：超市，商店，食肆……應有盡有，天橋有冷氣又有有蓋，仲有「住戶專用」會所，平台花園， 蛋糕底就係地鐵站，出入方便，幾個蛋糕之間仲有天橋連接，我地區有4個車站，但有 10多條接駁天橋，要係地鐵站返到屋企, 根本連腳都唔洗掂到地面。講真，對比外面咩都無, 連草到唔多條,仲又熱又焗，仲邊有蟻民想出去?</p>\n<p><strong>商場中，天橋上，蟻們被架空在一個密閉消費空間  </strong></p>\n<p>佔地大，更有天橋連接，這些蛋糕在將軍澳形成了蛋糕之城。這些蛋糕裡面的空間, 即使不是居民專用的私人空間，也是連找個位置坐下聊天都要付錢的消費空間，只適合有能力消費的群體，卻不鼓勵不同社群相互交流。接駁天橋則為蟻畫出依附著商場的行走路線，利用全天候空調，不用受天氣影響，遠離地面的交通等便利來誘使蟻們使用預先規劃的路線，蟻民不自覺便自困於消費的空間中。</p>\n<p>另外，過大的蛋糕建築亦割裂了社區，各個區塊不再相連，不同的社群沒有空間相遇和交流，社區因此被割裂。</p>\n<p><strong>蟻文，你有錢住得入蛋糕蟻窩，唔洗同其他蟻爭, 羸左架啦</strong></p>\n<p>__! 講呢啲，話就話係住蛋糕樓，但其實我地住緊既只係嗰幾支蠟燭， 樓下嗰個發水大蛋糕, 無錯係我比錢買既，但蛋糕裡的空間，真的是我的嗎?  </p>\n<p>蛋糕空間的設計，規劃都無我地份，開放時間有限制，規條又多，仲有強大既管理團隊監察住你既一舉一動，無論你係住客定遊客，無人倖免。你以為你好自由咁行緊街，但其實如果你一「行差踏錯」，例如拍短片，就即刻會有人出來干涉。所謂的私人會所亦有同樣的監視，例如你無BOOK 場就唔准坐係球場傾計。這樣的空間，你無權做自己喜歡的事，根本不自由。</p>\n<p>同埋，話就話係我出錢買既「大廈公共空間」，但係店租同車位租金其實都係地產商收錢。所以話，羸既始終係商家。</p>\n<p><strong>政府作為城市規劃的主舵手，手握蛋糕的位置、內容、周邊擺設，但設計有考慮到蟻民們的想法嘛？</strong></p>\n<p>單一用地的規劃使社區漸變單一，一區是住宅、一區是工業、一區是休憩地，雖然用地單一會使其功能集中並明確分佈，但社區的多樣性則同時被削弱。這使得人們非不得已也不會踏足其他區域，造成某些社區的時段性&#8221;荒廢&#8221;。</p>\n<p>荒唐的社區配套更是另一問題；街道上可謂寸草不生、毫無配套，這使得市民不會有任何誘因走到街道上。連坐椅都沒有的地方，還會有甚麼吸引力呢？這種零配套間接使公共空間變為荒地，社區經濟缺乏生存空間，窒礙了小型貿易的發展。說穿了，還是方便管理，多一事不如少一事。</p>\n<p>蟻民的生活被框住，行動被限制，這還是生活嗎？這只是「優雅」了的生存形態。</p>\n<p>政府的規劃往往忽視實際情況，造成假大空的情況屢見不鮮。若照樣畫葫蘆，香港的公共空間消亡並不難預見。香港還是那個可愛的模樣嗎？</p>\n<p>&#8212;&#8212;&#8212;&#8212;&#8212;&#8212;&#8212;&#8212;&#8212;&#8212;&#8212;&#8212;&#8212;&#8212;&#8212;&#8212;&#8212;&#8212;&#8212;&#8212;&#8212;&#8212;&#8211;<br />\n蟻民們每天都會看見人來人往的商場和天橋，但反而令到社區鄰里關係變弱。其實居住在將軍澳區的蟻民有很多，但是我們只是看得見他們，真正與他們互相交流接觸的機會卻很少，缺乏一個屬於大家的公共空間。</p>\n<p>然而在商場的規劃下，四周都是隨處可見的連鎖式食肆，名牌商舖，一些別具一格的小商店都消失了，連一些社區中心和公共設施被安排到商場的偏僻的位置，大家都較難前往。一個可以大家互相交流溝通的空間再次消失。</p>\n<p>每天都生活在死板的商場和急速的天橋中，到底何時大家才可以呼吸新鮮的空氣，跟鄰舍談天說地，而再不是嗅著俗氣的商場香味，跟木無表情的侍應對話呢？</p>\n</p>\n<p><small>本文由自动聚合程序取自网络，内容和观点不代表数字时代立场</small></p>\n<form method=\"POST\" action=\"http://chinadigitaltimes.us4.list-manage.com/subscribe/post?u=17daa75df533f6c6ff72e51ab&#038;id=2ea93c5b7b\">\n<a href=\"http://eepurl.com/msuvD\">墙外新闻实时更新 欢迎订阅数字时代</a><br />\n <br /><input type=\"email\" value=\"\" name=\"EMAIL\" id=\"mce-EMAIL_in_post\" size=\"25\" style=\"display:block;\" placeholder=\"请输入您的邮件地址\" required><br />\n\t<input type=\"submit\" value=\"点击订阅\" name=\"subscribe\" style=\"height: 20px;\" id=\"in_post_subscribe\"><br />\n</form>\n","author":997,"categories":[18270,18269,20534],"tags":[19196,8712]}